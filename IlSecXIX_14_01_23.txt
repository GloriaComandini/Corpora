Economia in discesa per il terzo mese consecutivo. Preoccupati i consumatori
Produzione in calo, allarme recessione

Il motore dell'economia italiana si è inceppato. E fatica a ripartire. A novembre, per il terzo mese consecutivo, la produzione industriale ha avuto il segno meno davanti al dato definitivo: -0,3% rispetto a ottobre, -3,7% sullo stesso mese del 2021 ; secondo l'Istat. Una discesa che preoccupa imprese e consumatori, mentre si avvicina lo spettro di una recessione - seppure moderata - in unta l'Eurozona. D'altra parte, il rallentamento della crescita crea «incertezza» rendendo «cauti» famiglie e imprese che producono beni di consumo e che «si aspettano una riduzione dei prezzi», come indica l'Istat nella nota sull'andamento dell'economia nazionale. E, del resto, lo scenario delineato dall'Istituto di Statistica è quello di una crescita sostenuta nel 2022 (+3,9%) per poi avvicinarsi a zero quest'anno (+0,4%). La spada di Damocle resta l'inflazione che, seppur in lieve decelerazione a fine anno, continua a viaggiare sulle due cifre (+11,6% a dicembre). Con il caro-energia - nonsotante la frenata delle materie prime - in testa. Secondo Mediobanca, quindi, l'Italia registrerà una «lieve recessione» nel 2023 e «l'occupazione, i salari e la spesa pubblica saranno i fattori chiave per mitigarla. Il Fondo Monetario Internazionale prevede che gli Stati Uniti crescano del + 1% e l'Europa del +0,5% nel 2023, con una crescita europea fiacca, influenzata dalla contrazione inGermania (-0,3%) e in Italia (-0,2%), penalizzata dalla minore indipendenza energetica». Secondo gli analisti di Piazzetta Cuccia, «i dati più recenti sull'inflazione mostrano una decelerazione e gli indicatori anticipatori suggeriscono che questa situazione dovrebbe continuare. Pertanto, la Fed potrebbe non essere lontana dal suo tasso terminale». A certificare la situazione di difficoltà c'è laGermania: la locomotiva d'Europa ha chiuso il 2022 con il Pil in rialzo dell'1,9%, ma l'economia è entrata in stagnazione nel quarto trimestre dell'anno. Tra Commissione Ue, Bce e Fmi, «c'è convergenza» sul fatto che nei 20 Paesi dell'area euro ci sia «un rallentamento dell'attività economica, che ci attendiamo si trasformi in una ripresa graduale nel corso dell'anno. Ora se si trasformerà in recessione non è chiaro: potrebbe essere che saremo in grado di evitarla del tutto. In ogni caso se ci sarà una recessione dovrebbe essere lieve», afferma un alto funzionario europeo in vista dell'Eurogruppo che si terrà lunedì prossimo. E così nell'incertezza generale, torna a salire il bene rifugio per eccellenza, l'oro: il prezzo del metallo prezioso è tornato oltre la soglia dei 1.900 dollari l'oncia. L'industria italiana, intanto, deve fare i conti un calo della produzione che, seppure nel confronto mensile sia di entità minore rispetto alle variazioni negative dei due mesi precedenti (-1,8% e -1,1% rispettivamente), risulta marcato nell'arco dei dodici mesi e comunque non fa ben sperare. Certo, i dati Istat indicano che a novembre scorso la flessione maggiore riguardal'energia (-4,5%sulmese e -16,2% sull'anno) con il calo delle quotazioni di gas e petrolio, ma il segno meno riguarda anche la produzione per i beni di consumo (-0,4% mensile e -2,6% annuo), a partire da quelli cosiddetti «non durevoli», a cominciare dagli alimentari. Male anche i beni «durevoli», dagli elettrodomestici ai mobili, che mostrano una perdita di appeal nell'arco dell'anno. «Si profila lo spettro della recessione», commenta l'Unione nazionale consumatori, che richiama l'attenzione proprio sui consumi: «Solo se decollano, le imprese possono tornare a produrre a pieno regime, altrimenti non avranno ordinativi. E l'economia rallenterà ancora». Parla di «pessimo segnale» anche il Codacons, secondo cui inflazione e caro-bollette rappresentano «una seria minaccia per il Paese, affossando» gli indicatori economici. «Se i consumatori non acquistano, le imprese non producono» chiosa l'Unc ?
