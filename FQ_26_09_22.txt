LOTTA ALL'INFLAZIONE La Fed, e le altre a ruota, hanno scelto la "modalità Volcker":forte stretta monetaria, costi quel che costi. Amplificheranno lafrenata dell'economia: il conto ai più poveri
Le banche centrali votano recessione: ma è necessaria?

Sono passati poco più di 4 mesi da quando il governatore della Fed, Jerome Powell, dichiarò che i rialzi da tre quarti di punto non erano qualcosa che il comitato della banca centrale statunitense stava attivamente considerando. La Fed cercava di gestire un atterraggio morbido dell'economia Usa bilanciando l'aumento dei tassi coi dati sullo stato dell'economia. Sembra passato un secolo. Da allora di rialzi da tre quarti di punto ne sono arrivati ben tre e ci sono buone possibilità che per dicembre arrivi il quarto. SULLA STAMPA FINANZIARIA siparla ormai di un Powell in modalità "jull-Volcker": il riferimento è alle politiche dell'allora governatore Volcker, che all'inizio degli anni 80 con una serie di forti rialzi dei tassi stroncò l'inflazione trascinatasi dagli anni Settanta e arrivata a circa il 15%. L'effetto sull'economia americana m disastroso, causando la recessione del1981-82 e aumentando la disoccupazione fino a quasi 111% con oltre 12 milioni di americani che persero il lavoro. Il costo, come spesso capita, venne pagato dalle fasce più deboli della popolazione. Ampie critiche alla Fed arrivaroo anche dalle imprese dei settori industriali e manifatturieri più colpiti da queste decisioni, ma l'inflazione in due anni fu riportata sotto al3%. Adesso si cerca di replicare quanto fatto allora. La scorsa settimana Powell è stato chiaro: "Il percorso che stiamo intraprendendo sul tasso d'interesse sarà abbastanza per ripristinare la stabilità dei prezzi", "non so quali sono le chance di una recessione ma non c'è una strada indolore per lasciarci l'inflazione alle spalle". Le possibilità che il raffreddamento dei prezzi possa passare per un atterraggio morbido sono ormai limitate. Queste decisioni però, come avvenne 40 anni fa, stanno avendo ripercussioni globali attraverso il rafforzamento del dollaro e il rallentamento della crescita mondiale. L'inflazione è diffusa in gran parte del globo e l'apprezzamento del dollaro, che vuol dire deprezzamento delle altre valute internazionali, sta ponendo le banche centrali davanti alla difficile decisione se adottare una politica monetaria più prudente- e veder deprezzare il cambio, importando ancor più inflazione - oppure seguire la Fed nella sua stretta monetaria confidando che l'economia interna possa reggere. In quest'ultima direzione stanno andando tutte le banche centrali dei Paesi sviluppati, ad esclusione di quella del Giappone che, non avendo ancora significativi segnali di inflazione, continua una politica iper-espansiva, iniziando però dalla scorsa settimana, per la prima voltadal 1998, alcuni interventi sul mercato dei cambi con lo scopo di sostenerelo Yen, giunto ai minimi degli ultimi 40 anni. Le altre, come detto, vanno di aumenti da 75 punti a voltaalmeno fino a inizio 2023, accettando di andare incontro aunaprobabile recessione. Isabel Schnabel, membro del board Bce, ha dichiarato giovedì che una recessione inGermania potrebbe essere inevitabile e questo è ormai il comune sentire che si respira anche nelle principali banche d'affari: in un report della scorsa settimana Deutsche Bank ha ipotizzato un calo del Pil tedesco fino al 3,5% nel 2023. Se la locomotiva europea dovesse avere questo tipo di arresto sarebbe facile immaginare quali ripercussioni avremmo lungo tutta l'economia dell'Ue. il rischio che le banche centrali si stanno così assumendo è che l'effetto di rallentamento sia amplificato dai legami e dalle interdipendenze tra le varie aree. Avremmo così non solo un raffreddamento dell'attività dovuto alla diminuzione di salari reali e potere d'acquisto e all'aumento della disoccupazione, ma anche minori esportazioni, perché anche le economie di destinazione stanno attraversando la stessa fase di contrazione. Tutto porterebbe a un rallentamento globale ben peggiore di quello stimato dai singoli, come avvenne appunto nel 1982, quando la crescita mondiale sifermò aun soffio dalla recessione. Per alcuni Volcker rimane la figura mitologica del banchiere centrale che con la sua fermezza riuscì a frenare un'inflazione che sembrava inarrestabile; per altri colui che ha imposto un prezzo troppo alto alle fasce più deboli per farlo. Un recente studio di due economisti americani, D. Ratner and J. Sim, pubblicato dalla Fed, ha rilevato che la disinflazione di inizio anni 80 potrebbe essere stata causata soprattutto dalla diminuzione del potere contrattuale di sindacati e lavoratori, iniziata allora. Una tesi che metterebbe in dubbio l'adeguatezza di politiche monetarie così restrittive nelle condizioni attuali, in cui la forza contrattuale dei lavoratori è persino minore di allora. Ma, come detto, la via scelta pare quella: la recessione è un costo che i governatori hanno deciso di sopportare.
