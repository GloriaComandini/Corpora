La lotta per il clima? In tribunale

Dopo aver riconosciuto i genocidi e gli altri crimini contro l'umanità, i tribunali puniranno presto pure gli "ecocidi", o almeno certi crimini contro l'ambiente? Il traguardo resta sfuggente, masono ormai in tanti a crederci. Del resto, a dare un sapore particolare alla Giornata mondiale dell'Ambiente di quest'anno è pure una densa scia di notizie incoraggianti giunte dai tribunali del mondo intero : sentenze che prendono di mira con maggiore precisione chi inquina e devasta l'ambiente. «Il diritto è il solo ambito istituzionale in cui le cose avanzano davvero. Fra coloro che hanno ruoli di responsabilità, a parte gli scienziati, i giudici sembrano spesso i soli a prendere sul serio i pericoli ambientali che pesano sull'umanità», ci dice il noto filosofo franco-svizzero Dominique Bourg, già docente alla Facoltà delle geoscienze e dell'ambiente presso l'Università di Losanna e autore di numerose opere sulla coscienza ambientale: «In politica, invece, c'è uno stallo, anche perché i politici si sono dati finora come priorità di ridistribuire la ricchezza prodotta dall'economia. Per loro, non è facile affrontare certe questioni ambientali». Il diritto come locomotiva del cambiamento, dunque. Del resto, Bourg cita volentieri i casi recenti che l'hanno maggiormente impressionato: «La giustizia comincia a rispondere in modo inedito. Penso a tutti i processi in cui dei militanti ambientalisti autori d'atti di disobbedienza civile vengono ormai assolti, com'è avvenuto in primo grado tre volte di recente in Svizzera. In Australia, la Corte suprema si è espressaper vietare lo sfruttamento d'una miniera di carbone, facendo riferimento ai diritti umani. Più recentemente, in nome delle generazioni future, la Corte costituzionale tedesca di Karlsruhe ha ordinato al governo di AngelaMerkel di ridurre le emissioni del 65% e non del 55%. In Francia, invece, il Consiglio di Stato, massimo foro amministrativo, ha preteso che il governo giustifichi il proprio non rispetto provvisorio degli impegni di riduzione delle emissioni». Lo scorso gennaio, il Programma delle Nazioni Unite per l'Ambiente (Unep) ha pubblicato un rapporto secondo il quale l'attività giudiziaria legata specificamente al clima è raddoppiata negli ultimi 3 anni. Nel 2017, erano stati istruiti 884 procedimenti in 24 Paesi. L'anno scorso, si è invece passati a 1.550 procedimenti in 38 Paesi, più i tribunali dell'Unione Europea. Il fenomeno non riguarda più solo il Nord ricco del mondo, essendo coinvolti nella svolta pure Paesi come Colombia, Perù, Sudafrica, Pakistan e Filippine. Presentando il rapporto, Arnold Kreilhuber, a capo della sezione giuridica di Unep, hariassunto la svolta: «I cittadini si rivolgono ai tribunali per chiedere giustizia ed esercitare il loro diritto a un ambiente sano». I procedimenti riguardano 3 ambiti in particolare: la violazione del diritto alla vita, alla salute, all'alimentazione e all'acqua a causa del degrado ambientale; gli impegni ambientali presi ma poi non onorati dai governi; la divulgazione d'informazioni false d'impatto ambientale da parte delle imprese, anche a proposito del cosiddetto " greenwashing", ovvero la valorizzazione mendace di presunti meriti, iniziative encomiabili, ricadute positivie sull'ambiente. La tendenza pare attraversare trasversalmente sistemi giuridici di tradizione diversa: tanto quelli anglosassoni che s'ispirano al common law, tanto quelli che discendono dal diritto romano. In realtà, la svolta presenta un doppio volto: tanto quello dei cittadini, quanto delle toghe, sullo sfondo di una crescente mobilitazione generale per l'ambiente, soprattutto daparte dei giovani. Bourg, che dirige pure la pubblicazione francofona La pensée écologique, sostiene in proposito che c'è stato un momento di svolta ben preciso: «Occorre ricordare cos'è accaduto nel 2018, il cosiddetto " anno Greta", ovvero quello in cui, almeno in Occidente, la gente ha cominciato davvero a percepire sulla propria pelle che c'è un problema climatico, fra un'ondata di caldo e l'altra, accanto ad altri fenomeni estremi che confermano il rischio crescente di una Terra meno abitabile». Finora, ciò che i cittadini rivendicano e che i tribunali riconoscono è soprattutto un insieme di diritti umani fondamentali minacciati per via dei cambiamenti in corso. Solo in rare giurisdizioni, emergono casi in cui si è persino riconosciuta la personalità giuridica di "pezzi" dell'ambiente. Una strada, questa, che aprirebbe forse la strada al riconoscimento d'una sorta di "ecocidio", come teorizzano da anni non pochi giuristi. La Nuova Zelanda, ad esempio, ha riconosciuto la personalità giuridica del fiume Whanganui, d'importanza centrale nella cultura locale dei maori. In modo analogo, ha fatto l'India con il Gange, il suo affluente Yamuna, accanto a certi laghi, ghiacciai e foreste dell'Himalaya. Scelte spesso in risposta alle rivendicazioni di popolazioni ancestrali. Mafino a che punto saràpossibile punire chi arreca danni a dei beni naturali comuni e non privatizzabili, soprattutto quando hanno un valore culturale e spirituale centrale per collettività di persone, o interi popoli? In Francia, a seguito del processo dopo il naufragio nel 1999 della petroliera Erika, la giurisprudenza ha inaugurato dal 2016 la possibilità di punire chi inquina l'ambiente provocando un "pregiudizio ambientale", indipendentemente dai danni arrecati a specifiche persone, ad altre entità giuridiche e ai loro beni. Sempre oltralpe, inoltre, il presidente Emmanuel Macron ha promesso di modificare la Costituzione per sancire che iaRépublique è "garante" dell'ambiente. Secondo molti giuristi, tutto ciò non significa che si approderà necessariamente a dei "diritti della Natura". Anche perché ciò potrebbe aprire la strada a girandole senza fine d'accuse incrociate. «Oggi, con i nostri comportamenti, partecipiamo un po' tutti a una certa forma di ecocidio e non possiamo finire tutti in prigione. Isolare il perimetro delle responsabilità di eventuali crimini d'ecocidio non è mai facile», nota Bourg. Occorrerà dunque riflettere ancora per trovare soluzioni d'equilibrio. Ma l'attuale offensiva contro l'impunità pare ormai ineluttabile. Anche l'Italia ha il suo orologiocountdown per il clima: sulla facciata del ministero della Transizione ecologica da ieri i numeri digitali segnano il tempo che ci divide dal contenimento dell'aumento della temperatura media globale entro gli 1,5 _gradi Nelle aule di giustizia la difesa del Pianeta: condanne contro crimini ambientali e inerzia dei governi «Il diritto è Punico ambito istituzionale in cui la tutela avanza davvero. La politica invece resta ferma»
