I CONTRACCOLPI DELLA GUERRA ALL'INFLAZIONE
La stretta ai tassi inguaia Eurolandia e torna lo spettro della recessione
PREOCCUPAZIONI Occhi sull'Eurotower Tira il freno anche la manifattura americana

? Stretta dopo stretta, l'innalzamento dei tassi ha cominciato a far singhiozzare il motore dell'economia europea. Ieri, infatti, i principali listini europei si sono contratti in contemporanea (Milano -0,73%) sulla notizia che per l'Eurozona l'indice Pmi - redatto con sondaggi ai direttori acquisti delle aziende nel settore dei servizi di giugno è sceso sotto le previsioni a 52,4 punti contro i 54,5 delle stime degli analisti. L'indice composito, considerato un buon indicatore della salute economica complessiva, è sceso a giugno a un minimo di cinque mesi di 50,3 rispetto al 52,8 di maggio (50 punti sono la demarcazione tra espansione e contrazione economica). Ma la gelata maggiore arriva dal settore manifatturiero che è calato a quota 43,6 contro il 44,8 previsto (in netta contrazione). Insomma, si sta osservando un rallentamento generale nel secondo trimestre dell'anno che sta colpendo in particolar modo l'industria. Un quadretto che coinvolge entrambe le principali economie del continente, Francia eGermania hanno avuto indici Pmi di servizi e manifattura in calo oltre le attese a giugno. Sembra tramontare, quindi, l'aspettativa di un rimbalzo economico dopo due trimestri deboli. Per la locomotiva tedesca, già in recessione tecnica, la manifattura è addirittura precipitata a quota 41. Questi numeri, in ottica italiana, non fanno ben sperare perché Francia eGermania sono tra i principali partner commerciali di Roma. E i dati della produzione industriale dell'Italia (calata del 7,2% ad aprile su base annua) sembrano portare il Paese in scia a tutti gli altri, nonostante abbia avuto una performance sorprendente del Pil nel primo trimestre (+0,6%). Ma se l'Europa j non marcia forte J non è andata me- I glio agli Stati Uniti, dove gli indici Pmi * peri servizi e il mani- ^ fatturiero scendono, innescando una corsa de gli investitori verso i più sicuri Treasury e avviando Wall Street a chiudere la peggiore settimana da marzo. Il fantasma della recessione, quindi, sembra essere alle porte e allora l'unica speranza è che le banche centrali - Bce e Fed in testa - vengano a più miti consigli sulla politica monetaria. Un'economia che va a rilento o in recessione, infatti, dovrebbe contribuire al ribasso dell'inflazione e quindi affievolire la necessità di nuovi - e temerari - rialzi dei tassi. Secondo gli analisti, gli indici Pmi dell'area euro potrebbero rendere la Bce presieduta da Christine Lagarde (in foto) più cauta nei prossimi f rialzi: anche se il ritocco di luglio è dato per scontato, ulteriori strette da settembre potrebbero essere più in dubbio. Per dirla con l'ex ministro Corrado Passera, oggi ad di Illimity, «è probabile che ci siano altri piccoli rialzi ma credo che, da adesso in avanti, i danni possano essere forse maggiori dei benefici».
