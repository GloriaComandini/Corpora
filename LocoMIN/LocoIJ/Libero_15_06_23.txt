L'obiettivo resta l'inflazione al 2%
La Fed lascia invariati i tassi Usa Oggi tocca decidere alla Lagarde

? Niente rialzo peri tassi d'interesse Usa. La Federai Reserve ha interrotto ieri la serie di 10 rialzi consecutivi iniziati lo scorso anno. I Fed Funds rimangono tra il 5 e il 5,25 per cento. Confermate le previsioni degli economisti americani che ritenevano molto probabile imo stop alla stretta monetaria. Ma è presto per cantare vittoria. Il numero uno della banca centrale Usa Jerome Powell, ha annunciato che «prosegue il forte impegno per riportare l'inflazione al 2 per cento», mentre la previsione «mediana per il 2023 è di tassi al 5,6 per cento», mentre scenderanno «al 4,6 per cento nel 2024». Dunque quella di ieri rischia di rivelarsi soltanto una pausa che i falchi della Fed hanno concesso al mercato, dopo che l'inflazione è calata a maggio al 4 per cento. Quasi scontati a questo punto altri due rialzi da 25 punti base, con i Fed Funds al 5,75 per cento. Naturalmente, fa sapere l'istituto di emissione Usa, «la stretta Altura dipenderà dal monitoraggio sui dati dell'economia». BANCHE SOLIDE Il sistema bancario statunitense è solido e resistente, scrive la Fed nella nota che ha accompagnato l'annuncio. Certo, le condizioni di credito più rigide per le famiglie e le imprese potrebbero pesare sull'attività economica, sulle assunzioni e sull'inflazione. Ma l'entità di questi effetti rimane incerta, prosegue la nota della Fed che assicura: «Il Comitato rimane molto attento ai rischi di inflazione». Insomma, il pericolo non è passato. E due ulteriori rialzi sono praticamente scontati, anche perché la Fed prevede un Pil americano in crescita nel 2023 dell'1% e nel2024 dell'1,1%. Il tasso di disoccupazione è atteso al 4,1% quest'anno e al 4,5% nel 2024, mentre l'inflazione sarà al 3,2% nel 2023 e al 2,6% nel 2024. Numeri che restano però una scommessa, viste le numerose incognite che pesano a livello internazionale. Soprattutto su energia e materie prime. Non è un caso se Powell, alla fine del meeting con i banchieri del Fomc, il Federai Open Market Corrrmittee, ha puntualizzato: «Abbiamo fatto molta strada ma gli effetti delle nostre scelte non sono ancora pieni». PROCESSO LUNGO Alla fine, ha chiosato il banchiere centrale americano, «l'inflazione rimane ben sopra il 2%, i dati di ieri parlano del 4% e il processo per portarla al nostro obiettivo finale è ancora lungo». Niente svolta. Soltanto una pausa momentanea. Anche perché «quasi tutti i partecipanti del Fomc ritengono che saranno necessari ulteriori riafzi ai tassi», aggiunge Powell, quasi a voler diluire le responsabilità nel massimo organo collegiale cui è demandata la politica monetaria statunitense. Finora «abbiamo fatto un sacco di strada, alzando il nostro tasso di interesse ufficiale di cinque punti percentuali». Di «taglio dei tassi «se ne parlerà fra due anni». Oggi sarà la volta della Banca centrale europea con la numero uno Christine Lagarde che non perde occasione per richiamare l'attenzione sui rischi del carovita. Mentre l'inflazione in Eurolandia, a maggio, è scesa al 6,1 per cento dal 7 di aprile il tasso ufficiale della Bce è al 3,75 per cento. Quasi scontato per oggi un rialzo di 25 punti base, destinato però a innescare un nuovo effetto a catena su mutui, prestiti e credito al consumo. E si moltiplicano i segnali di rallentamento. InGermania i prezzi di vendita all'ingrosso sono scesi a maggio del 2,6 per cento. La domanda frena. La recessione incombe sulla ex locomotiva d'Europa. E non solo. © RIPRODUZIONE RISERVATA
