La burocrazia
LA TASSA PEGGIORE CHE CI SIA

La burocrazia è la tassa peggiore che ci sia: lo sostengono in molti. È hanno ragione. In Italia la fiducia di consumatori e imprese dipende molto anche dall'impatto che genera la "torre di Babele" del nostro sistema fiscale. A conferma di quanto sia necessario e urgente procedere a riforme semplificazioni. >Segue a pagina 15 La tassa occulta della burocrazia e, in quest'ambito, gli oneri per gli adempimenti fiscali pesano come un macigno su cittadini ed imprese. La burocrazia in Italia "costa" alle aziende in termini sia monetari che di tempo 33 miliardi di euro l'anno (8.000 euro per ogni impresa) come è emerso da una ricerca condotta dall'Università di Trento sui costi degli adempimenti burocratici che devono svolgere in primo luogo le piccole imprese. Un esempio per tutti: alcuni anni fa il Professore Geremia Gios dell'Università trentina ha analizzato il tempo richiesto per incombenze burocratiche per un viticoltore che produce circa 50.000 bottiglie l'anno. Il tempo richiesto inGermania è la metà di quello richiesto in Italia. Altra assurdità: agli imprenditori, ma anche ai cittadini, che debbano presentare una qualsiasi richiesta alla pubblica amministrazione, quest'ultima può richiedere loro di presentare dei documenti che si trovano già in suo possesso. Capita che le autorità procedano arbitrariamente richiedendo dati e dichiarazioni già presentati in precedenza. La logica e l'efficienza ci dicono che un richiedente non sia tenuto a presentare alcuna documentazione che si trovi già in possesso della relativa unità organizzativa. Cosa serve? Abbiamo bisogno di una reale digitalizzazione e, soprattutto di una standardizzazione dell'amministrazione pubblica. Servono, per esempio, una banca dati centrale per i documenti, che devono poter essere firmati anche digitalmente, e non procedimenti e processi amministrativi diversi per ogni ufficio pubblico o anche ogni Comune. È una missione da compiere assolutamente. Abbiamo bisogno di un vero e proprio killer della burocrazia. È tempo di agire. Se si vuole far ripartire lo sviluppo economico e sociale, diventando così un Paese al passo coi tempi, sono necessarie delle misure di sostegno che vadano nella direzione della lotta alla burocrazia. In un mondo di sempre maggiore complessità, questa lotta alla burocrazia diventa un obbligo. Altri Paesi e regioni hanno già mostrato, che un efficace abbattimento della burocrazia è possibile. Costruire un sistema fiscale più comprensibile e più semplice è cruciale per costruire un sistema Paese che funzioni meglio. Nelle politiche pubbliche deve muoversi qualcosa per incentivare competitività, concorrenzialità e sviluppo sgravando aziende e consumatori. Il deficit miliardario nel bilancio dello Stato dovrebbe essere appianato con mezzi e riforme strutturali, tagli nelle spese pubbliche e l'abbattimento della burocrazia senza tentare di riempire le casse "all'italiana", cioè nella maniera più semplice e rapida possibile. Insomma è ora di migliorare la vita dei cittadini e delle imprese. In maniera consapevole e responsabile per rimettere in moto la locomotiva economica. In questi tempi servono segnali di alleggerimento per le aziende e per i cittadini e non continue variazioni di legge, nuove leggi, insicurezza del diritto e burocrazia asfissiante. Un impulso allo sviluppo può venire anche dalle semplificazioni. Nel caso di norme e leggi servono certezza del diritto, trasparenza, oggettività e sostenibilità. Per un territorio più produttivo e competitivo. (esperto di economie territoriali)
