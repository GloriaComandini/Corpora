Per la Fed l'inflazione è un temporale estivo E se continua a piovere?

Panino e listino ? Next Generation EU: Bruxelles approva il PNRR italiano, alleluia! Sia lodata l'Europa, che dopo più di un anno dalla propagazione della pandemia e daU'inizio della crisi, e un anno dopo l'approvazione del piano straordinario, con il virus che sembra arretrare grazie aivaccini, finalmente consegna il denaro. L'estenuante liturgia burocratica per la stesura e approvazione dei piani nazionali ha richiesto molto tempo, forse troppo. Giustamente ci lamentiamo, ma è pur sempre meglio di 10 anni fa, prima di Mario Draghi, quando a regnare era l'austerity e se pronunciavi la parola "debito" dovevi subito correre a confessarti e pronunciare 10 atti di dolore. Erano gli anni della siccità feroce, gli acquedotti erano solo inGermania che centellinava le gocce, facendoti morire di sete. Ora in tutta Europa dovrebbero arriva i soldi, a rate e sofferti, per rilanciare tutti i settori, ovviamente quelli che sono rimasti in vita, sembrerebbe un percorso in discesa, se non fosse che la strada ora è parecchio bagnata, la troppa liquidità (leggi stimoli monetari e fiscali) ha reso la pista scivolosa e il rischio ora è di deragliare per la troppa velocità. Questo pericolo si chiama l'inflazione. Gli yankee come al solito hanno precorso i tempi, mentre l'Europa ricorreva agli azzeccagarbugli, gli Usa mettevano in moto il torchio stampando denaro e promuovendo nuovi incentivi. La somma distribuita tra sussidi, incentivi e investimenti è superiore agli 8 mila miliardi, ed altri ne arriveranno per il nuovo piano infrastmtturale. A tutto questo dobbiamo aggiungere l'enorme lavoro della Fed di Powell, che dal Marzo 2020 sta sostenendo economia e mercati grazie al piano di "liquidità infinita". Ovvio che ai possibili incidenti di percorso, la locomotiva Usa ci arriva con una forza e una condizione fisica migliore. C'è un ostacolo all'orizzonte? La locomotiva Usa è pronta ad accelerare per sfondarlo. Così sembra voler agire Powell, per nulla impressionato dagli ultimi dati sui prezzi che sono in impennata. «Faremo di tutto per sostenere la ripresa», «l'inflazione resterà elevata, ma è temporanea», «le banche e il sistema finanziario resteranno resilienti e i bilanci delle famiglie solidi», queste sono le ultime indicazioni che fanno propendere verso un mantenimento delle politiche espansive, anche con il rischio di surriscaldamento. L'unico dubbio è se il mercato accetterà passivamente tutto questo o metterà alla prova la resilienza della Fed. Secondo Larry Fink (capo di Blackrock) l'inflazione è qui per restare. Una preoccupazione che si aggiunge a quella di Jamie Dimon, non due qualunque. Ma gli Usa sono già economicamente vaccinati, e l'Europa? Preparerà per l'ennesima volta il banchetto prima del diluvio? © RIPRODUZIONE RISERVATA
