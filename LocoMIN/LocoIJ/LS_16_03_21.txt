La normativa fiscale colpisce le aziendali
Le flotte perdono quota

Le flotte sono la locomotiva che traina il mercato dell'auto, ma anche lo specchio del_ le tendenze. Inevitabile che, a fronte di un calo delle immatricolazioni totali del 13,1 % nei mesi di gennaio e febbraio, registrino una sofferenza: -22,4% le società, addirittura -43% il noleggio. Pesante flessione del 35,5% per le autoimmatricolazioni scese al 9,4% di quota e per il noleggio a breve termine (-75,1%) che perde 10 punti. Con un calo contenuto al -16,7%, il noleggio a lungo termine perde invece solo qualche decimale (al 16,1% di quota) grazie alla tenuta delle principali società Top, mentre le Captive (società dei grandi costruttori) segnano una flessione del 27,2%. Complessivamente, le società e gli enti stabilizzano le immatricolazioni di febbraio con un leggero calo del 2,6% e una quota che sale di mezzo punto al 5,2% del mercato. Numeri che vanno spiegati. Questo segmento è stato penalizzato, oltre che dall'emergenza sanitaria, dal trattamento fiscale delle auto destinate ai dipendenti come fringe benefit. L'Unrae (costruttori esteri) sottolinea, tra i motivi che rallentano la ripresa, proprio la forte incidenza della fiscalità: «L'inasprimento della tassazione dovuto al nuovo ciclo di prova Wltp per misurare le emissioni - dice il presidente Michele Crisci - colpisce duramente le auto aziendali, settore che nel resto d'Europa è in crescita e raggiunge quote del 63% inGermania, del 54% in UK, del 53% in Francia, mentre in Italia è fermo al 36%». Dal luglio 2020 la normativa sui fringe benefit è cambiata, con l'aumento della quota tassabile per le vetture con maggiori emissioni di C02 che arriva ora al 50% nella fasciatta 161 e 190g/km, addirittura al 60% se si superano il 90 g/km. Il nuovo metodo di calcolo delle emissioni eleva i valori rilevati: salgono oltre quota 160 g/km anche alcune vetture medie a benzina e medio-grandi diesel. L'aggravio fiscale sui fringe benefit penalizza la busta paga dei dipendenti (salvo interventi a compensazione dell'azienda) e in alcuni casi determina la rinuncia ai modelli interessati. Sotto il profilo delle alimentazioni, a febbraio sono salite al secondo posto le vetture ibride che sorpassano il diesel (in calo del 37,1%, 25% del mercato), raggiungendo il 28,8% di quota. Prosegue la flessione dei motori tradizionali anche a benzina (-35,8% con una quota che scende al 32,8%). Per le ibride plug-in (+301,7%) è un vero boom, ma crescono anche le altre ibride elettriche (+149,9%) e le elettriche pure (+30,4%). Significa che le flotte si stanno (lentamente) orientando verso modelli più sostenibili. Ma il problema del «ricambio» resta in primo piano. «La situazione generale del mercato è critica - ammonisce Crisci - e fa presagire un ulteriore peggioramento quando i fondi degli incentivi statali Ecobonus saranno esauriti. Il governo deve rifinanziarli quanto prima». ?
