Indice Pmi: la Germania spinge l'Europa in recessione
Congiuntura Indice servizi a sorpresa in calo e sotto quota 50, manifatturiero a 39,7 Probabile un terzo trimestre con Pil in flessione dello 0,2-0,3% nell'Eurozona

Indice Pmi: laGermania spinge l'Europa in recessione «L'area dell'euro è sull'orlo della recessione». Così ieri gli economisti di Commerzbank hanno analizzato il calo inaspettato dell'indice dei direttori degli acquisti Pmi per il settore dei servizi, considerato il barometro economico più affidabile per l'area euro, sceso ad agosto a 48,3 punti, per la quarta volta consecutiva e sotto quota 30 per la prima volta dal dicembre 2022, livello in cui l'economia in passato si è contratta. «La Germaniaporta TEurozona alla recessione», ha ammonito Capital economics, analizzando a sua volta il forte deterioramento delle condizioni inGermania, dove il Pmi composito di agosto è letteralmente crollato a 44,7, rispetto ai 48,3 di luglio e molto sotto le previsioni di 48,3: la maggiore contrazione dalla prima ondata della pandemia nel maggio 2020. Meno scontato, invece, è l'impatto degli umori dei direttori degli acquisti sulle previsioni relativamente alle prossime mosse della Bce. Chi vede il bicchiere mezzo vuoto e un andamento dell'economia peggiore rispetto alle proiezioni macroeconomiche degli esperti Bce dello scorso giugno (l'indice Pmi composito dell'area dell'euro è sceso a quota 47 da 48,6, ben sotto le aspettative) prevede una pausa nei rialzi dei tassi da parte del Consiglio direttivo della Bce il T4 settembre, pur non avendo ancora raggiunto il picco e dunque lasciando aperta la porta a ulteriori aumenti. Chi vede il bicchiere mezzo pieno (indice Pmi del settore manifatturiero nell'area dell'euro è salito lievemente da 42,7 a 43,9) sulla base di un'inflazione di fondo che resta alta e in calo troppo lentamente, ritiene possibile un rialzo di 23 punti base a settembre da parte della Bce. Il mercato spera di avere qualche indicazione o chiarimento nel discorso che terrà la presidente Christine Lagarde a lackson Hole domani: le decisioni di politica monetaria vengono prese ora di riunione in riunione, in base ai dati e dunque a settembre sulla base delle nuove proiezioni macroeconomiche dello staff dell'Eurosistema. L'indice flash della produzione manifatturiera inGermania è rimasto ben sotto quota 30, a 39,7 indicando un forte calo industriale, mentre il Pmi tedesco dei servizi ha evidenziato inaspettatamente una flessione «enorme» di 3 punti crollato a quota 47,3, il maggior calo mensile dall' aprile 2020. Se la locomotiva tedesca si ferma e poi arretra, è difficile che l'eurozona sfugga allo stesso destino. Alcuni economisti hanno fatto notare ieri che tanto nell'area dell'euro quanto inGermania l'indice Pmi manifatturiero è salito leggermente, le pressioni dei prezzi sottostanti restano elevate, il Pmi composito francese è rimasto invariato. «La nostra cautela sulla frenata del Pmi composito nell'area dell'euro e il fatto che gli indici dei prezzi siano aumentati di nuovo (in parte per le pressioni salariali) significa che non vediamo il Pmi di agosto inequivocabilmente dovish», hanno commentato gli analisti di Hsbc, insistendo sulla previsione che Bce resti sullabuona strada di un altro aumento dei tassi di 23 punti base a settembre, raggiungendo così il picco. Mark Wall, capo economista per l'Europa di Deutsche Bank, è stato più cauto: «Il continuo e forte calo dei dati Pmi mette alla prova l'ottimismo della Bce sulla crescita. La debolezza manifatturiera in corso potrebbe essere più che ciclica, e rivelare uno shock di competitività più persistente e strutturale. L'indebolimento dei servizi potrebbe invece indicare che la trasmissione della stretta monetaria è stata più forte di quanto i falchi si aspettassero. Per questo ci aspettiamo che la Bce faccia una pausa a settembre, anche se questapausanon deve essere interpretata come l'aver raggiunto il picco». LaGermania viene additata come la principale responsabile del declino economico dell'Eurozona verso decrescita o stagnazione. Per Christoph Swonke, economista di DZ bank, il Pmi tedesco di agosto segnala che «nell'industria manifatturiera, le spie sono ancora rosse nonostante un miglioramento appena percettibile (Pmi manifatturieroda38,8in luglio a 39, r in agosto), mentre anche i fornitori di servizi stanno segnalando notevoli perdite. A metà del terzo trimestre, i risultati dell'indagine Pmi segnalano un significativo indebolimento dell'attività macroeconomica: non si vedono segnali di ripresa». Salari. Lavoratori del terminal logistico del porto di Amburgo in uno sciopero per l'aumento dei salari a giugno. Il cartello del sindacato tedesco recita: «Fermate il mostro dell'inflazione» L'ALLARME Per Deutsche Bank la debolezza manifatturiera in corso potrebbe essere più che ciclica
