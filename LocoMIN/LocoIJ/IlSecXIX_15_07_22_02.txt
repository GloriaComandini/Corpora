LE STIME
Ue, per l'Italia Pila +2,9% ma nel 2023 attesa frenata

I rischi portati dalla guerra in Ucraina si sono materializzati e, con l'inflazione alle stelle e lo spettro dello stop dei flussi di gas dalla Russia, le prospettive per l'economia dell'Eurozona per il 2023 sono tutte al ribasso. Nelle sue previsioni economiche d'estate la Commissione europea non vede una recessione, ma indica che l'Italia, dopo una crescita al 2,9% superiore alle attese nel 2022, nel 2023 sarà fanalino di coda di tutta l'area euro. Il Pil dovrebbe crescere dello 0,9%, un punto in meno di quanto stimato in primavera, ben al di sotto della media all'I,4%. LaGermania, locomotiva d'Europa, è in forte frenata: giàin difficoltà quest'anno (1,4%), l'anno prossimo dovrebbe crescere dell'1,3%. Il taglio delle stime di crescita non tiene conto dell'eventuale interruzione della fornitura di gas dalla Russia. In tal caso si andrebbe in recessione. «Man mano che la realtà della prolungata invasione russa dell'Ucraina prende effetto, l'analisi delle sue conseguenze per l'economia globale diventa più cupa», riassume l'esecutivo europeo nel rapporto in cui riconosce che la guerra sta «colpendo» l'economia sia direttamente che indirettamente per metterla «su un percorso di crescita più bassa e maggiore inflazione». Sebbene Bruxelles mantenga nelle nuove previsioni la crescita della zona euro e del blocco per quest'anno rispettivamente al 2,6% e al 2,7%, stima tagli significativi alle sue proiezioni per il 2023 di quasi un punto, rispettivamente a 1,4% e 1,5%. Peggiorano anche le stime per l'inflazione, che è a livelli record: la Commissione calcola che chiuderà il 2022 con un'inflazione media del 7,6%, un punto e mezzo in più rispetto all'aumento dei prezzi che aveva calcolato a maggio, e si attenuerà l'anno successivo al 4%, 1,3 punti in più rispetto alla previsione precedente. In tutto il blocco l'inflazione sarà ancora più marcata, con un tasso che si attesta all'8,3% quest'anno e al 4,6% il prossimo, contro il 6,8% e il 3,2% stimato due mesi fa. Lo scenario italiano è simile anche se, a sorpresa, la stima per il 2022 è stata rivista al rialzo: dal 2,4% di maggio all'odierno 2,9%. L'inflazione viene stimata al 7,4% per quest'anno e al 3,4 per l'anno prossimo (a maggio era calcolata al 5,9% e al 2,3%).?
