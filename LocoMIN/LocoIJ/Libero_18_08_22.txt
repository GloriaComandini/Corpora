I veri problemi arriveranno col freddo
La crisi dell'Italia è colpa degli eccessi verdi

La fùria ecologista di Bruxelles rischia di fare più danni della guerra. Già, perché se le previsioni per l'autunno, quando Putin sfrutterà la debolezza energetica dell'Europa, che ha messo al bando carbone, gas e nucleare (...) segue a pagina 18 (...) pensando di poter sopravvivere con le rinnovabili, sono cupe, finora l'aumento dei prezzi delle materie prime e persino la galoppata dell'inflazione (sempre dovuta ai rincari dell'energia) non sono riusciti a frenare l'economia del Vecchio Continente. A certificarlo è stato ieri l'ufficio di statistica dell'Unione, l'Eurostat, per cui anche nel II trimestre dell'anno sia Eurozona siaUe sono in crescita. In particolare ad andare avanti a passo deciso è l'Italia, mentre la "locomotiva d'Europa", laGermania, è ferma al palo. Per l'Eurostat se la crescita congiunturale del nostro Paese s'attesta all'1% (nel trimestre precedente il progresso era stato dello 0,1%), quella di Eurozona e Ue è aumentata solo dello 0,6%. In più, sempre in riferimento al Belpaese, l'Ufficio di statistica della Ue ha confermato che la nostra crescita si è attestata al +4,6% su base annuale, dunque in crescita anche rispetto al II trimestre del 2021. Un altro dato positivo è arrivato sui nuovi occupati saliti, nel periodo, dello 0,3% (+2,4% sull'anno). Dati la cui positività contrasta, però, coi segnali negativi che arrivano dal comparto delle imprese. Il numero di nuove registrazioni nella Ue è calato dell'1,2% nel II trimestre, in un trend che prosegue da inizio anno. Anche nel I trimestre s'era registrato un calo del 2,3% rispetto agli ultimi tre mesi del 2021. A influire sulla dinamica la difficoltà e la paura ad entrare in un ambiente segnato da forte inflazione e da sfiducia tra i consumatori. Elementi che contribuiscono a definire anche il dato delle dichiarazioni di fallimento delle imprese, che per il quarto trimestre consecutivo salgono segnando un +2,2% su base ttimestrale tra aprile e giugno 2022. Di contro l'Italia rispetto ad altri Paesi membri ha un grande vantaggio: il ritorno record, dopo due anni di pandemia, dei turisti stranieri che quest'estate hanno preso d'assalto lo Stivale. Come detto, però, l'inflazione resta alta in Europa e negli Usa ieri, tra l'altro, è stato diffùso il dato del caro vita nel Regno Unito balzato a luglio al 10,1% (era atteso al 9,8%) - ed è uno dei problemi da risolvere visto che col rallentamento del Pil potrebbe aprirsi una fase di recessione. Ma la grana più grossa resta il gas, il suo costo, la possibile carenza e la nostra endemica dipendenza da quello russo abbinata alla miopia dei piani ambientalisti di Bruxelles che hanno sempre sostenuto di dover ridurre e in fretta l'uso dei combustibili fossili puntando sulle rinnovabili. Altro che effetto guerra... E se è vero che fin dall'avvio del conflitto l'esecutivo s'è mosso per diversificare le importazione siglando una serie di accordi con diversi Paesi del Maghreb e non solo, preoccupano i continui tagli di forniture da parte di Putin (in risposta alle sanzioni Ue) che non fanno ben sperare in vista dell'inverno. In più ieri - dopo le notizie arrivate dallaGermania che ha rinviato la chiusura delle ultime 3 centrali nucleari proprio per paura di razionamenti nei mesi più freddi - Gazprom ha annunciato il raddoppio del prezzo medio del gas esportato a 730 dollari per 1.000 me. Raddoppio che si ripercuoterà sulle nostre tasche. Già vuote da tempo. © RIPRODUZIONE RISERVATA

