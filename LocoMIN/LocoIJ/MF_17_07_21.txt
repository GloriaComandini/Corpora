Nel libro del docente dell'Università di Palermo si affrontano iproblemi della divisione tra le due parti del paese che la pandemia ha moltiplicato. La politica del gocciolamento che non funziona più, nuova centralità del Mediterrano
[intervista] Un cambio di prospettiva

IL SUD ASSISTITO E L'OPERAZIONE VERITÀ DEL LIBRO DI BUSETTA Trai tanti fenomeni che la pandemia ha accelerato c'è anche l'aumento delle distanza tra Nord e Sud, tra territori più ricchi e meno del paese. E le soluzioni per affrontare queste differenze non sono mai state efficaci. Tanto che ancora adesso si prova a finanziare la "locomotiva anche se questa è giunta ad un binario morto e rischia di trascinare dietro anche i restanti vagoni". La metafora è di Pietro Massimo Busetta, economista e docente di Statistica economica all' università di Palermo che da poco ha pubblicato il suo ultimo libro "Il lupo e l'agnello. Dal mantra del sud assistito all'operazione verità" edito da Rubbettino. Il divario tra le due parti del paese, secondo Busetta, non è mai stato affrontato ed oggi, ancora una volta, il lupo prova a mangiarsi l'agnello come nella favola di Esopo. E dandogli anche la colpa... L'Europa stessa ricorda "come non è più accettabile il progredire di disuguaglianze che stanno erodendo il tessuto connettivo del sistema", ricorda Adriano Giannola nella prefazione del libro, "ed è perciò del tutto legittima, anzi appropriata, la 'rivendicazione all'eresia' che Busetta esercita evocando la favola del Lupo e l'Agnello. Una efficace provocazione che segnala l'insostenibilità prospettica di questa condizione e avanza una perentoria richiesta di discontinuità". Fallita la politica del "gocciolamento" con al centro il Nord produttivo, sostiene ancora Busetta, è l'ora di puntare al Mediterraneo considerandolo non più elemento di crisi e marginale. Domanda. Il covid sembra avere diviso ancora di più il paese. Ed è una divisione che si trascina da anni. Risposta. E' un disegno preciso che fa vedere come il capitale umano del sud sia assolutamente strumentale e utilizzato in una logica di colonia. Il sud serve per avere al momento opportuno i ragazzi già formati, o anche no, con bassi salari. E nel momento in cui arriva il reddito di cittadinanza si accontentano di avere 600 a casa loro piuttosto che 1200-1300 a Venezia. Questa è la situazione nella quale il paese si basa e questa è la denuncia che nel "Lupo e l'agnello" faccio con grande determinazione. D. Una nazione divisa con un nord che cerca di "mangiarsi" il sud. Questo quello che si racconta nel libro. Ma si mette anche in evidenza un rischio. R. Nel lungo periodo il lupo stesso è a rischio di estinzione. Il Mezzogiorno non è più un mercato di consumo di riferimento come è stato per anni e dal punto di vista elettorale diventa una scheggia impazzita. Il confronto tra le due parti del paese è dirompente: la gente si accorge come i marciapiedi di Bolzano sono in marmo e ad Agrigento non esistono. Li hai autostrade e qui le carettiere; l'alta velocità e qui non c'è neanche il treno. E tutto questo in Sicilia è potenziato. Su 5 milioni di abitanti lavorano 1,3 milioni compresi i sommersi. Avremo bisogno di un altro milione di posti di lavoro ma la strada che è stata scelta è quella dello spopolamento. Una problematica del 1860 che ancora non è stata affrontata. Gli interventi necessari sarebbero estremamente dirompenti. Ma c'è un accordo scellerato tra la classe dirigente nazionale e quella locale che si accontenta delle mancette rischia di saltare e fare sì che il paese percorra una deriva. Ma il paese deve restare unito. D. Si replica dicendo che le risorse nel Sud sono arrivate ma che non sono state spese bene. R. Si veda l'esempio dell'alta velocità ferroviaria. Se fossero arrivati tanti soldi sarebbe arrivata anche quella perché quei fondi e quelle risorse erano gestite a livello nazionale e non dalle regioni. Dove eravamo quando è stato fatto questo torto a questa parte del paese? Era chiaro che senza infrastrutture non si poteva sviluppare. Dove siamo oggi quando le Zes non partono. Quando il Pnrr adotta politiche solo per la locomotiva in una ipotesi di sviluppo già bocciata dai fatti. La politica del gocciolamento non funziona, qui non arriva nulla. Dalla Sicilia mandiamo via 25 mila persone all'anno con 5 miliardi all' anno con costi, mentre insularità sono altri 5 miliardi: in totale 10 miliardi anno. Il ponte ne costa 6,5.... Noi continuiamo a giocare sulla pelle dei nostri figli e nipoti. Questo paese ha considerato Gela per mettere le raffinerie vicino alle mura greche. Ma in questo modo il lupo si sta mangiando l'agnello ed è sempre colpa sua anche se l'acqua scorre dall'altro lato. D. Il Pnrr potrebbe essere ultima occasione per sanare queste divisioni. E il modello, ancora una volta, dovrebbe essere l'intervento realizzato inGermania dopo l'unificazione. Perchè qui ancora parliamo di problemi non risolti da due secoli? R. Se hai un rivolo di acqua e la canalizzi in un deserto, il deserto di certo non lo bonificherai. Devi avere una quantità di acqua proporzionata al deserto stesso. Devi fare una grande diga e con acqua abbondante e allora anche il deserto può essere bonificato. Abbiamo avuto politiche del Mezzogiorno assolutamente inadeguate al problema. Il mezzogiorno è il settimo paese dell'Europa con 21 milioni di abitanti; un'area enorme, il 40% del territorio italiano. Se fai politiche per cui dici di aggiungere risorse e poi non eroghi le risorse ordinarie, perchè quelle diventano sostitutive, non potrai avere effetti. Gli effetti sono stati solo di sopravvivenza. R. Le zes per il manifatturiero, le zes turistiche. Fiscalità di vantaggio per pensionati che dovessero arrivare da fuori. Sanità di eccellenza per la costa Nord del Mediterraneo in maniera da diventare attrattivi. Mettere a regime il Mezzogiorno vuole dire mettere a regime il paese, non farlo vuol dire crollare ed essere agli ultimi posti in Europa come accaduto negli ultimi anni. La teoria delle locomotive e dei vagoni non vale più. La locomotiva è giunta al binario morto e rischia di trascinare nel burrone anche i vagoni. E l'Aem rilancia con la macroregione del Mediterraneo Istituire la macroregione del Mediterraneo, prevista dal Parlamento Europeo dal 2012, che potrebbe coordinare e calamitare risorse". È quanto emerge dal documento finale del convegno dell'Associazione europea del Mediterraneo (Aem) che ha "fatto proprio in modo unanime il Progetto di Sistema elaborato da Svimez, Animi, Cnim, Arge presentato il 6 maggio 2021 al Capo dello Stato Sergio Mattarella ed inviato al Governo". È stato anche condiviso il documento sottoscritto il 4 giugno dalle Regioni Calabria e Sicilia che, in sintonia con un punto essenziale del progetto di sistema, motiva il parere condizionato al Pnrr, che ha subordinato ogni deliberazione in merito alla creazione del Fondo Complementare a valere sul Fondo Sviluppo e Coesione "all'accoglimento degli emendamenti e delle considerazioni indicate nel documento approvato". Le Regione Siciliana e la Regione Calabria ribadiscono in quel documento "la imprescindibile esigenza di inserire la realizzazione del Ponte sullo Stretto di Messina tra le norme della recente legge con un esplicito, formale impegno del Governo a realizzarlo con risorse aggiuntive". Ritenendo la realizzazione del Ponte "di assoluta priorità, da inserire tra i progetti del Pnrr e del Fondo complementare". La mozione del convegno, nel sollecitare le due Regioni ad avviare l'iter per la realizzazione della Macroregione Europea del Mediterraneo, auspica intanto che "il Governo consideri il progetto di sistema nell'ambito più generale del Piano nazionale di ripresa e resilienza (PNRR), per far sì che nel Mezzogiorno d'Italia si possa superare la politica dell'assistenza e dei finanziamenti a pioggia, incapaci a promuovere crescita e sviluppo sociale e dare invece corpo all' alternativa di avviare nel Sud quel "secondo motore", indispensabile al Paese", (riproduzione riservata)
