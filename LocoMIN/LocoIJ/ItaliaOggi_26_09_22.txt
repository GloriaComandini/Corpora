Report Fondazione Di Vittorio su disagio occupazionale e disoccupazione sostanziale
In difficoltà 9 min di lavoratori
Tra disoccupati, precari o impediti nella ricerca di lavoro

Sono oltre 9 milioni gli italiani in seria difficoltà con il lavoro. A rivelarlo è la ricerca «Il disagio occupazionale e la disoccupazione sostanziale nel 2021 in Italia» condotta dalla Fondazione Giuseppe Di Vittorio, basata sulle statistiche pubblicate dall'Istat, secondo cui l'immagine di un'Italia in crescita economica che ha ormai superato la crisi pandemica è in realtà contraddetta da un mercato del lavoro segnato dall'occupazione a termine e caratterizzato da aree di disagio e disoccupazione molto estese. Anche fra chi lavora, infatti, è in forte crescita un'area di disagio che, progressivamente, alimenta il bacino del lavoro povero, legata all'aumento al tempo determinato involontario e ai conseguenti vuoti di attività, al part-time involontario, agli occupati sospesi, vale a dire gli assenti dal lavoro per un periodo pari o inferiore a tre mesi perché in Cig o per mancanza di lavoro o ridotta attività. Uno scenario, pertanto, caratterizzato da troppa precarietà, troppo lavoro povero, troppe barriere per la ricerca di occupazione a chi vorrebbe lavorare. Le posizioni in difficoltà. Come evidenziato nello studio, l'Area del Disagio Occupazionale (ADO) è formata dai dipendenti a termine che vorrebbero un contratto stabile (lavoro temporaneo involontario) e dai lavoratori a tempo parziale che vorrebbero un lavoro a tempo pieno (part-time involontario), nonché dagli «occupati sospesi», vale a dire assenti dal lavoro per un periodo previsto pari o inferiore a tre mesi, perché in Cig o «per mancanza di lavoro/ridotta attività». La platea di riferimento, nelle precedenti ricerche costituita dagli occupati in età da lavoro ( 15-64 anni), è formata dagli occupati 15-74 anni: il passaggio alla classe 15-74, più inclusiva (+613 mila unità) è motivata dal progressivo invecchiamento della platea degli occupati. L'Area del Disagio nella classe 15-74 conta 4 milioni 872 mila persone e il corrispondente indice di disagio, calcolato come rapporto tra gli occupati nell'area del disagio e il totale degli occupati, è pari a 21,7% (la percentuale è poco più elevata nella classe Il disagio è più frequente nell'occupazione femminile (28,4%) che in quella maschile (16,8%), è molto diffuso tra i giovanissimi (15-24) che entrano nel mercato del lavoro (61,7%) e interessa un terzo dei giovani occupati tra 25 e 34 anni, l'indice di disagio decresce con l'età ma è ancora sopra il 20% nella classe 35-44 anni. L'indice di disagio segue, come nelle attese, il gradiente nord-sud, infatti risulta è ampiamente sotto il 20% nelle ripartizioni settentrionali e supera il 30% nelle Isole, mentre decresce con il titolo di studio, dal 32,2% degli occupati con la licenza elementare al 18,1% di quelli con titolo universitario. base ai dati più recenti, il pil ha già acquisito un +3,4% nel primo semestre del 2022. Ma, nonostante tale fase di crescita per il Beipaese, la disoccupazione sostanziale è più alta di quanto non appaia dai numeri del tasso di disoccupazione ufficiale. L'Area della Disoccupazione Sostanziale (ADS) è formata dai disoccupati e dagli inattivi ad essi assimilati, vale a dire scoraggiati, bloccati o sospesi. Scoraggiati, bloccati e sospesi sono gli inattivi in età lavorativa (15-64 anni) con precedenti esperienze e immediatamente disponibili a lavorare che non cercano (o non cercano attivamente) perché ritengono di non trovare un impiego, per prendersi cura dei figli, di bambini e/o di persone non autosufficienti, per maternità e/o nascita di un figlio, per altri motivi familiari, in attesa di tornare al lavoro e in attesa dell'esito di passate azioni di ricerca. Tra gli inattivi sospesi sono stati considerati anche i soggetti di 15-74 anni assenti dal lavoro per un periodo previsto maggiore di 3 mesi, perché in Cig o per mancanza di lavoro o ridotta attività. Nell'Area della Disoccupazione Sostanziale (15-74 anni) rientrano, complessivamente, 4 milioni e 278 mila persone, delle quali formalmente disoccupate 2 milioni 367 mila. L'indice di disoccupazione sostanziale (15-74), calcolato come rapporto tra ADS e Forze Lavoro Estese, è pari al 16%, molto più elevato del corrispondente tasso di disoccupazione ufficiale (9,5%) e tuttavia inferiore al tasso di mancata partecipazione al lavoro stimato dall'Istat (19,3%). Si precisa che la totalità degli occupati e dei disoccupati sostanziali rappresenta le cosiddette Forze Lavoro Estese. L'indice di disoccupazione sostanziale, come il tasso di disoccupazione ufficiale, è sensibilmente più alto tra le donne (18,6%) e tra i giovani fino a 24 anni di età (34,2%) ma resta sopra il 20% nella classe 25-34 anni. L'indice è relativamente basso nella ripartizione nord - orientale (8,6%), sale al 26,6% nel Sud e al 29,1% nelle Isole. La disoccupazione sostanziale interessa soprattutto la forza lavoro meno istruita (più del 30%) e solo il 7,8% degli attivi con un titolo universitario. La precarietà nel lavoro in Italia. Nel report si precisa che lo slogan «occupazione precaria» non è una forzatura ed è quanto mai calzante al cospetto dell'attuale scenario. Infatti, gli analisti della fondazione sottolineano che dall'analisi dei dati mensili sul mercato del lavoro pubblicati dall'ISTAT emergono due elementi. Il primo riguarda il fatto che il livello massimo di occupati registrato in Italia, pari a 23 milioni, è stato superato per almeno cinque mesi consecutivi soltanto da gennaio ad agosto del 2008, da marzo 2019 a febbraio 2020 e da marzo a luglio del 2022. I due picchi di massima occupazione nel periodo pre-pandemico sono stati raggiunti ad aprile 2008 (23,1 milioni) e a giugno 2019 (23,2 milioni), con un tasso di precarietà dell'occupazione dipendente che si è attestato, rispettivamente, al 13,8% e al 17,0%. Gli ultimi dati mensili relativi a luglio 2022 riferiscono 23,2 milioni di occupati e un tasso di occupazione ( 15-64 anni) pari a 60,3%, in crescita di +1,4 punti percentuali rispetto a quello registrato a febbraio 2020, subito prima della pandemia. Un dato che, però, continua ad essere di circa 10 punti inferiore rispetto alla media europea e di oltre 15 punti rispetto a quello dellaGermania. Gli esperti osservano, comunque, che tali dati appaiono come un limite difficilmente valicabile nelle attuali condizioni, anzi stimano un nuovo calo legato alle difficoltà produttive che l'aumento inflattivo provoca. Quindi, in un contesto che in apparenza risulta positivo per l'occupazione, il tasso di precarietà risulta ancora in aumento, pari al 17,4%. L'incremento del tasso di occupazione, inoltre, è determinato solo in parte dall'aumento degli occupati, infatti partecipa alla salita del tasso la contestuale e drastica diminuzione della popolazione in età da lavoro. Mentre gli occupati a luglio 2022 sono cresciuti di +130 mila unità rispetto a febbraio 2020, nello stesso arco temporale si registra un calo di -637 mila unità della popolazione in età lavorativa. Se la popolazione fosse rimasta invariata, il tasso di occupazione a luglio 2022 si sarebbe attestato al 59,3%, crescendo quindi soltanto di 0,3 punti percentuali. Ihfine, lo studio delle serie storiche dimostra che l'occupazione a termine è utilizzata come locomotiva nelle fasi di crescita economica e come ultima carrozza della quale liberarsi agevolmente nelle fasi recessive e di maggiore sofferenza del mercato del lavoro. È stato così con la crisi del 2009, del 2014, in modo significativo nel 2020 durante la pandemia. Un nuovo forte rischio è evidente anche nell'attuale fase. Infatti, come avvenuto in passato, anche con la pandemia l'occupazione a termine è stata la prima a pagare il conto della recessione: a febbraio 2020 si contavano 2,9 milioni di dipendenti a termine mentre a maggio 2020, dopo due mesi di lockdown, 2,4 milioni (-501 mila unità). Con la ripresa economica si è puntato ancora una volta sull'occupazione a tempo determinato che, a luglio 2022, ha raggiunto il massimo storico di 3,2 milioni di persone (+721 mila unità da maggio 2020).
