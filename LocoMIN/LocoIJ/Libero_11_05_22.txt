Indicatori in controtendenza rispetto a quelli nazionali
La Lombardia fa meglio dell'Italia
Produzione industriale regionale su dell'I ,8% rispetto al trimestre precedente, mentre quella del Paese è calata dello 0,9

? L'industria lombarda continua a macinare nuovi record. E lo fa anche in una fase nella quale il settore industriale italiano comincia a registrare segnali di affanno. Nel primi tre mesi del 2022 la produzione industriale in Lombardia è infatti aumentata dell' 1,8% rispetto al periodo ottobre-dicembre 2021, raggiungendo un nuovo massimo storico. I dati registrati dalla locomotiva economica del Paese non sono tuttavia bastati per portare in terreno positivo l'andamento dell'industria nazionale, che ha registrato un calo trimestrale dello 0,9%. Questo è il quadro che emerge dall'ultima rilevazione dell'Istat sull'andamento della produzione industriale in Italia e dall'analisi congiunturale dell'industria e artigianato manifatturieri in Lombardia, realizzata da Unioncamere Lombardia in collaborazione con Regione Lombardia e Confìndustria Lombardia. Dal confronto tra i numeri a livello nazionale e lombardo, tutti resi noti ieri, si vede come la Regione del governatore Attilio Fontana rappresenti un'eccezione positiva in un contesto caratterizzato non solo dalla guerra in Ucraina, i cui effetti si vedranno maggiormente nel secondo trimestre dell'anno, ma anche dalle difficoltà di reperimento delle materie prime, dall'aumento dei loro costi e dall'esplosione delle bollette per l'energia. un orizzonte che comprende gli ultimi dodici mesi, nel corso dei quali l'industria italiana è comunque riuscita a crescere, il confronto resta impari. A marzo la crescita tendenziale della produzione nazionale rispetto al marzo 2021 è stata del 3%. Quella dell'industria manifatturiera lombarda addirittura del 10,7%, con fatturati in aumento del 19,1%, anche se con una marginalità erosa dall'aumento di materie prime, costi di trasporto ed «Per la produzione lombarda il quadro congiunturale di inizio 2022 resta dinamico», ha commentato il presidente di Unioncamere Lombardia, Gian Domenico Auricchio. «Li Problema non sembra essere la domanda, visto che i portafogli ordini sono ai loro massimi, ma è paradossalmente una capacità produttiva ostacolata da carenza di materiali e componenti e da prezzi dell'energia crescenti». In altre parole, se oggi l'indice di produzione del settore manifatturiero lombardo (122,2) supera di quasi 10 punti quello medio europeo (112,6) e di oltre 20 punti quello nazionale (98,3), è anche grazie alla «capacità del "sistema lombardo" di affrontare i fattori negativi di influenza estema. Tuttavia gli interventi regionali non possono bastare, ma servono quelli a livello centrale ed europeo, sia per calmierare i costi energetici, sia per i rincari», ha commentato l'assessore allo Sviluppo Economico di Regione Lombardia, Guido Guidesi. D'altra parte, che il caso lombardo rappresenti un'eccezione in un contesto di generale difficoltà per l'industria italiana e per quella europea (vedasi il crollo della produzione industriale del 3,9% registrato nel mese di marzo inGermania, ndr), lo conferma anche l'andamento dell'indice Pmi composito, che sintetizza l'andamento di manifattura e servizi in Europa. Se - stando ai dati preliminari di Ihs Markit - ad aprile l'indice è salito a quota 55,8 (da 54,9), il massimo da sette mesi, è stato grazie alla crescita dei servizi, passati dai 55,6 punti di marzo ai 57,7 del mese scorso. Percorso inverso, invece, per l'indice manifatturiero, che ad aprile è sceso a quota 55,3 dai 56,6 punti di marzo, facendo registrare il minimo da 15 mesi. Una situazione che si riflette, inevitabilmente, anche sul fronte occupazione. In Lombardia, dove la crescita della produzione industriale è stata trainata dal sistema moda, con pelli e calzature (+29% rispetto al primo trimestre 2021), abbigliamento (+27,6%) e tessile (+22,8%) finalmente in ripresa dopo il crollo del 2020, gli occupati nell'industria sono aumentati dello 0,7% nei primi tre mesi del 2022, facendo registrare il quinto trimestre positivo da questo punto di vista. Nel resto d'Italia, invece, la tendenza è opposta.
