Export lombardo in forte crescita, ma soffre la marginalità delle imprese..

Tra gennaio e giugno, l'export italiano ha mostrato una crescita su base annua molto sostenuta (+22,5%) e quasi ogni regione ha registrato incrementi delle esportazioni. Ma su tutte spicca la performance positiva della Lombardia (+22,1%), la quale fornisce il contributo più ampio alla crescita su base annua dell'export nazionale (5,8 punti percentuali). I contributi maggiori derivano dall'aumento delle vendite delle imprese lombarde verso laGermania (+27,6%), Stati Uniti (+37,1%), Francia (+20,0%) e Spagna (+29,4%). La Lombardia quindi si conferma ancora una volta locomotiva d'Italia e per mantenere il primato fa leva sul rapporto pubblico-privato. Per fare il punto sull'economia lombarda in quest'anno critico e per conoscere nel dettaglio il ruolo dell' amministrazione pubblica nei risultati economici del sistema produttivo regionale, MF ha intervistato Guido Guidesi, assessore allo Sviluppo economico della Giunta di Regione Lombardia. Domanda. La Lombardia nel 2022 sta trainando l'export italiano, è un segnale forte di uscita dalla crisi e dalla fase di emergenza? Risposta. Siamo usciti dalla crisi ma non dalla fase di emergenza, stiamo infatti affrontando una «pandemia energetica». I dati sull'export sono effettivamente in miglioramento dal punto di vista del fatturato, ma è le marginalità sono sensibilmente diminuite anche a causa dell'aumento dei costi energetici e dell'impatto di questi costi rispetto alle forniture e all'inflazione. In sintesi: c'è una tenuta delle quote di mercato a livello internazionale da parte delle aziende lombarde, a discapito però delle marginalità. D. Pur in una situazione oggettivamente difficile la Lombardia si conferma locomotiva d'Italia. Secondo lei qual è il fattore chiave? R. Grazie al sano rapporto pubblico-privato la Lombardia fa sistema e facendo sistema riesce Nato a Codogno nel 1979, Guido Guidesi è dal 2021 assessore allo Sviluppo economico della Regione, con competenza su Industria, imprese e artigianato, commercio, terziario e fiere, export. Si è diplomato come ragioniere amministrativo presso l'Istituto Tecnico Economico Romagnosi di Piacenza nel 1 997. Ha iniziato l'attività lavorativa come commesso e magazziniere. Poi è stato impiegato fiscalista presso la Confartigianato della Provincia di Lodi e affa Banca di Credito Cooperativo Centropadana. Ha collaborato con la giunta della regione Lombardia con l'assessorato attività produttive e con l'assessorato agricoltura. Partecipa alle attività del movimento Lega Nord, del quale fa parte fin dall'adolescenza. Nel 2004 è diventato responsabile organizzativo provinciale e dal 2007 al 201 3 è stato segretario provinciale Lega Nord Lodi e membro del direttivo ngzionale della Lega Lombarda. E stato consigliere comunale a CasaFpusterlengo (LO) dal 2004 al 2008,e dal 2009 nel suo comune di residenza, San Rocco al Porto [LO). Il 5 giugno 201 3 è stato nominato deputato della XVII legislatura della Repubblica Italiana nella circoscrizione Lombardia 3 per la Lega Nord e ha fatto parte della Commissione Bilancio. (segue da pag. 31) a valorizzare al meglio l'ingegno dei nostri imprenditori e la qualità dei loro lavoratori. Le imprese da noi sono parte integrante della nostra comunità. D. Lo scorso anno affermava: «vogliamo offrire anche alla piccola-media impresa la possibilità di internazionalizzare ed esportare». Come viene data questa possibilità oggi? R. Attraverso gli strumenti che proponiamo e del lavoro che facciamo con le Camere di Commercio. Abbiamo aggiunto alcune misure che danno la possibilità di accompagnare le imprese nella fase di studio dei percorsi di internazionalizzazione, per cui nella possibilità di esportare. D. Può fare un esempio? R. Ricordo il bando Export Business Manager per sostenere nuovi modelli di business per la promozione dell'export delle pmi, sia l'accordo con Ice (Agenzia per la promozione all'estero e l'internazionalizzazione delle imprese italiane), per il coordinamento degli interventi e delle attività da mettere in campo per promuovere e sostenere l'internazionalizzazione delle imprese lombarde. D. Che cosa manca soprattutto ancora per aiutare le imprese? R. Serve uno strumento che incentivi la formazione all'internazionalizzazione per le piccole medie imprese. Dobbiamo offrire loro formazione e struttura affinché possano cogliere questa opportunità. Abbiamo fatto passi avanti, dobbiamo ancora farne, ma la strada che abbiamo intrapreso è quella giusta. D. Quale sostegno economico viene offerto alle imprese e ai settori che vogliono esportare? R. Lo strumento Internazionalizzazione Plus, disponibile nuovamente nelle prossime settimane dà un sostegno economico alle imprese che vogliono partecipare alle fiere internazionali. Inoltre, stiamo collaborando con tutte le Camere di Commercio per dare alle Pmi sostegni strutturali nei percorsi di internazionalizzazione. D. Che cosa intende con strutturali? R. L'intenzione è di fare in modo che, oltre ai capifila, possano essere accompagnati nei percorsi di internazionalizzazione anche tutti i soggetti della filiera. D. Incertezza geopolitica, caro-prezzi e interruzione delle catene di fornitura sono le problematiche che stanno affrontando le aziende esportatrici, l'amministrazione pubblica sta facendo qualcosa in questo senso? R. Facciamo e faremo tutto quello che possiamo nei limiti delle nostre competenze. Sono attivi strumenti di aiuto alle imprese sull'efficientamento energetico dei cicli produttivi per commercianti e artigiani. Presto saranno disponibili anche per i manifatturieri non artigiani perché abbiamo deciso di rispondere all'emergenza con sostegni strutturali affinché questa emergenza non possa portare, se ripetuta, le negatività che sta portando in questo periodo. D. Che cosa manca perchéil sostegno sia più efficace? R. Molto non dipende da noi perché non ne abbiamo le competenze. Abbiamo fatto una serie di proposte al Governo già a febbraio scorso; proposte che dal punto di vista economico e normativo sono state inserite nella quasi totalità all'interno dei provvedimenti che l'esecutivo ha fatto, agevolando di conseguenza una serie di interventi. Azioni che però hanno ancora essenzialmente due grossi limiti. Quali? R. La carenza di risorse messe in campo e la mancata attuazione delle norme. In tanti casi, come ad esempio quello delle comunità energetiche, stiamo ancora aspettando le norme attuative nonostante siamo pronti da mesi per poter procedere con queste iniziative strategiche e importanti. D. L'Europa in questo senso può fare qualcosa? R. Serve un intervento della Commissione perché la competizione a livello internazionale sia equa nel momento in cui tutti partono dagli stessi blocchi di partenza. In questo momento però le nostre aziende pagano l'energia quattro volte tanto quella degli altri. Il rischio è quello che, dopo aver rinunciato alle marginalità seppur mantenendo le quote di mercato, nel momento in cui vengono a mancare anche le minime condizioni di guadagno non sia più redditizio produrre per cui si sospendono le attività col rischio di perdere quote di mercato e posti di lavoro. D. Quindi che cosa chiedete? R. Per questo motivo noi chiediamo da tempo un intervento da parte della Commissione Europea, che però continua a posticipare nonostante le convocazioni dei consigli dei ministri dell'energia. D. Quali sono i principali provvedimenti economici di recente approvati? R. Abbiamo messo in campo strumenti che riguardano il credito per le pmi, misure per la capitalizzazione e interventi che riguardano l'efficientamento energetico. Entro la fine dell'anno arriveranno anche gli strumenti che potranno dare una mano agli investimenti e in più, per la prima volta, siamo riusciti a fare una programmazione, condivisa al tavolo della competitività con le associazioni di categoria, dei prossimi interventi da qui al 31 dicembre 2024. D. L'obiettivo principale? R. Fare in modo che il sistema economico e produttivo lombardo sappia in quale momento e con quale strumento, Regione Lombardia si metterà a disposizione per cercare di dare una mano e per cercare, nel sano rapporto pubblicoprivato, di favorire e velocizzare il raggiungimento degli obiettivi che si sono posti le imprese e gli imprenditori. D. Per sostenere le filiere produttive, in particolare, che cosa avete progettato? R. Un altro strumento innovativo, composto da una manifestazione d'interesse e da un bando a sostegno delle progettualità di filiera. Noi crediamo molto nel lavoro di sistema, nel lavoro di filiera, nella progettualità condivisa sia dai capifila che dai loro fornitori. Questo ci consente di tramutare il nostro sostegno passando dalla dimensione singola delle imprese a settori specifici tentando di attuare politica industriale e di guardare al futuro accompagnando le imprese con una certa programmazione, ma anche con flessibilità rispetto alle reali esigenze dei diversi settori. ?
