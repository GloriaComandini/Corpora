Tassi, la Fed va verso un rialzo di 75 punti frena la crescita Ue

La Federai Reserve è pronta al prossimo rialzo dei tassi d'interesse, da 75 punti base, nella riunione di settembre. E nuovi incrementi arriveranno, anche se potranno essere ricalibrati per evitare di auto-indurre una recessione. Questo è quello che emerge dai verbali della riunione di luglio della Fed, che evidenziato un rallentamento dell'economia e prevedono un aumento del tasso di disoccupazione nella seconda parte dell'anno. Intanto, sull'altro lato dell'Atlantico, Eurostat ha certificato la corsa dell'Italia e la frenata dellaGermania. Nervosi, tuttavia, i mercati finanziari, con Milano e Francoforte fra le peggiori. Labuonanotizia è che l'economia italiana è cresciuta più della media dell'eurozona, con un +1% su base congiunturale. La crescita stimata per area euro e Ue è stata dello 0,6% nel secondo trimestre, su base congiunturale. Ma quella su base annua è stata del 3,9%, un decimale sotto le attese. A incidere la locomotiva tedesca, che dà segni di recessione, a causa delle incertezze sulle conseguenze economiche della guerra in Ucraina, della siccità e dei costi dell'energia, che restano alti. Tutto il contrario dell'Italia, che invece ha anche registrato un'espansione del Pil attestatasi a quota 4,6% su base annua. Sempre di recessione si parla anche negli Usa. Netto l'allarme della Fed: «I rialzi dei tassi andranno avanti, ma ci dovrà essere un rallentamento nella normalizzazione a un certo punto». Troppi i rischi di causare un rallentamento interno. Pertanto, via libera a un inasprimento della politica monetaria nel meeting di settembre, in linea con gli ultimi due rialzi da tre quarti di punto. Poi, la squadra guidata da Jerome Powell deciderà se tirare il freno a mano a dicembre. 0 comunque dopo le elezioni di Midterm. Elevati i malumori sui mercati, su cui si è registrato il tonfo del Dax 30 di Francoforte, che ha ceduto il 2,04%. Tensione anche sui titoli di Stato, con lo spread fra Btp e Bund in salita a 220 punti base e il rendimento del decennale al 3,30 per cento, f.gor. ?
