Dopo il lunedì nero altri guadagni sui listini del Vecchio Continente. Maglia rosa per Milano. I timori per una «slowflalion»
Le borse europee reagiscono ma la tensione resta alta

Dopo il lunedì nero, le borse europee hanno mostrato i muscoli nelle ultime due sessioni ribattendo al triplice shock di Omicron, Fed e tensioni geopolitiche ai massimi tra Russia e Ucraina. Ieri, anche grazie al supporto degli indici di Wall Street, il Vecchio Continente ha realizzato un secondo rialzo consecutivo, nonostante l'assenza di appuntamenti nell'agenda macroeconomica. Ha risposto alla grande Milano, dove il Ftse Mib si è portato a casa la maglia rosa di giornata con un rialzo del 2,27% chiudendo a 26.619 punti. A seguire Francoforte (+2,22%), Parigi (+2,11%) e Londra (+1,33%). Lo Stoxx 600 ha guadagnato 1' 1,68%. Nell'indice paneuropeo si è messo in luce nuovamente Logitech (+6%), trainato da una serie di rating buy e outperform ricevuti dagli analisti a seguito della trimestrale di martedì. Per vedere un consolidamento della ri presa dell'equity europeo bisognerà comunque attendere. Già domani si testerà quanto le borse del Vecchio Continente abbiano digerito un inasprimento della politica monetaria da parte della Fed. La decisione del Federai Open Market Committee è stata infatti pubblicata alle 20 di ieri sera, seguita dalla conferenza stampa del numero uno di Eccles Building, Jerome Powell. L'istituto di Washington ha segnalato una prima stretta sui tassi d'interesse a marzo, come da attese, e che procederà col quantitative tightening dopo l'avvio della fase di rialzo. Lafiduciael'appetito al rischio degli investitori istituzionali europei non sembrano mancare. State Street Global Markets ha pubblicato ieri i risultati dello State Street InvestorConfidence Index (lei) relativi a gennaio 2022. Il Global Investor Confidence Index è salito a 89,3, con un aumento di 4,5 punti dall'ultima rilevazione di dicembre di 84,8. L'incremento è stato trainato proprio da un rimbalzo delfici europeo, che è risalito di 18,2 punti dal minimo registrato a dicembre a un livello di 85,3. In calo invece di 1,4 punti la lettura nordamericana a 93,6. Ciò che potrebbe mancare invece è lo slancio della crescita sottostante come nel 2021 tanto che aumentano i timori di un panorama di «slowflation» (crescita contenuta ed elevata inflazione). Apartire dalla locomotiva europea, ovvero laGermania. Dopo il 2,7% del 2021, ben al di sotto della media europea, il governo tedesco ha tagliato le previsioni di crescita del pil per quest'anno al 3,6%, dal 4,1 % indicato lo scorso ottobre, e contro il 4,2% atteso dallaBundesbank a dicembre. La revisione da parte diBerlino arriva il giorno dopo l'aggiustamento al ribasso da parte del Fondo Monetario Intemazionale. I venti di guerra che spirano da est e il rischio di un errore di politica monetaria da parte della Fed non aiutano a migliorare il quadro. Gli stessi timori invadono gli investitori del reddito fisso in Europa. Le obbligazioni a lunga scadenza hanno corso nelle ultime settimane, ma non a livelli allarmanti. Ieri i rendimenti del Gilt e dell'Oat a 10 anni hanno chiuso rispettivamente all'I,2% e allo 0,34%. Il tasso del Bund è cresciuto a -0,071%, anche sulla scia dell'emissione da 4 miliardi di euro da parte del governo federale. Quello del Btp si è spinto all'incirca all'1,4%, trascinando al rialzo lo spread nel corso di tutta la sessione. Il differenziale italo-tedesco ha oltrepassato la soglia dei 140 punti per poi ritracciare leggermente a 139,4. Inevitabile pensare all'incertezza delle elezioni del presidente della Repubblica in corso. Infine, dopo la decisione della Fed il cambio euro/dollaro è affondato sotto 1,3 a 1,1253. (riproduzione riservata)
