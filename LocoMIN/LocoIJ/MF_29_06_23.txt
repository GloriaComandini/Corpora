Lo scorso anno la regione è cresciuta del 3,8%, ora però preoccupano inflazione e consumi. L'analisi di Bankitalia
Lombardia, anche la locomotiva d'Italia rallenta

Una Lombardia a prova di crisi, almeno fino al 2022. Ieri all'appuntamento di giugno in via Cordusio nella sede di Milano della Banca d'Italia il direttore Giorgio Gobbi assieme agli economisti ha presentato le condizioni in cui versa l'economia lombarda. La regione anche lo scorso anno è riuscita a superare la media nazionale con un incremento del prodotto lordo del 3,8% (+3,7% quello italiano). La crescita robusta del biennio 2021022 ha portato il pil lombardo a battere il livello del 2019 (+3,4%), un valore che anche in questo caso supera quello registrato dall' economia italiana nel suo complesso (+1%). «Veniamo da un biennio positivo per la Lombardia. Eventi avversi come le difficoltà di approvvigionamento delle materie prime o lo shock energetico hanno si frenato la crescita ma meno di quanto ci aspettassimo», ha spiegato Gobbi a MF-Milano Finanza in occasione della presentazione dell'ultimo rapporto economico sulla regione. «Nei primi mesi del 2023 l'economia ha rallentato ma la crescita rimane positiva anche se il quadro macroeconomico che abbiamo davanti è incerto. Il fatto cheGermania e Olanda siano in recessione è un elemento ancor più negativo se si considera che l'economia lombarda è estremamente intrecciata con quella tedesca», aggiunge il direttore, mettendo in luce la stretta correlazione tra la regione e alcune delle più importanti economie europee. «Le prospettive adesso sono meno incoraggianti. Bisogna tener conto che quello che succede all'economia globale è molto importante per quello che succede in Lombardia, la quale ha una quota di esportazione molto elevata ed è fortemente inserita nel commercio intemazioPer il 2023 la Banca d'Italia si aspetta una contenuta diminuzione delle vendite delle imprese, anche a fronte della permanenti difficoltà nel reperimento di input produttivi diversi dall' energia. Nonostante quasi T80% delle aziende abbia chiuso T esercizio 2022 con un utile di bilancio, i margini per unità di prodotto sono diminuiti: i forti rincari delle materie prime e dei beni energetici sono stati infatti soltanto in parte compensati dall'incremento dei prezzi di vendita. Inoltre, mentre gli investimenti sono aumentati a tassi elevati anche lo scorso anno, per il 2023 la maggioranza delle imprese ne prevede una riduzione. A sostenere la crescita della locomotiva d'Italia negli ultimi anni, oltre agli investimenti e all'export, sono stati i consumi delle famiglie, in aumento del 6,1%. Un risultato raggiunto grazie a un mercato del lavoro che resta forte, con un'occupazione in crescita del 2,1 % e un tasso di disoccupazione che lo scorso dicembre è sceso al 4,2%. Quanto alla spinta dal Pnrr messo a terra nella regione, in realtà gli enti sono ancora prevalentemente impegnati nelle fasi di progettazione e predisposizione dei bandi per gli appalti: alla fine dello scorso aprile l'importo complessivo dei bandi di gara finanziati dal Pnrr ammontava a circa 2,3 miliardi, pari al 28% delle risorse a disposizione. A pesare sull'economia lombarda, e non solo, sono arrivate l'inflazione e i conseguenziali aumenti dei tassi di interesse messi in campo dalla Bce. L'inflazione in Lombardia è passata dal 4,1 % nel mese di gennaio del 2022 all' 11 % di dicembre. A marzo di quest'anno è scesa al 7,5%, riflettendo il calo dei prezzi energetici. I finanziamenti bancari hanno invece rallentato nella seconda parte del 2022 risentendo del rialzo dei costi del denaro, (riproduzione riservata)
