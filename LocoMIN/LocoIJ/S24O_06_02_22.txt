[intervista a Riccardo Nencini] «Primo traguardo del Pnrr scuola Così rilanciamo il Paese»
L'intervista Riccardo Nencini

1 rilancio degli Its è necessario // per tre ragioni, non più W hnviabib. Primo - spiega Riccardo Nencini, presidente della commissione Istruzione del Senato e relatore alla riforma degli Istituti tecnici superiori in dirittura d'arrivo a palazzo Madama - per aumentare il numero di giovani con tìtolo terziario, oggi sotto i 34 anni appena il 27,6% contro il 41,6% a livello europeo. Secondo: per ridurre il mismatch dilagante, con oltre un'assunzione su tre che va a vuoto, addirittura una su due nelle materie tecnicoscientifiche; un peccato mortale in un mercato del lavoro in ripresa e che sta rapidamente cambiando sotto la spinta del 4.0 e dell'innovazione. La nostra industria in questo momento è la locomotiva d'Europa, ma mancano le persone. Terzo: per far decollare, una volta per tutte, il rapporto scuola-imprese e ridurre l'abbandono scolastico, purtroppo aumentato con il Covid. Lei pensi che il 25% degli studenti che esce da un percorso professionalizzante lascia al primo anno di università. Abbiamo il dovere, come Paese, di recuperare questi ragazzi e aiutare le aziende a creare lavoro di qualità». Presidente, Mario Draghi sta spingendo molto sugli Its... In Parlamento è stato fatto un lavoro importante, prima alla Camera e ora in Senato, sempre condiviso con forze di maggioranza, ministro Bianchi, stakeholder, in particolare le imprese, e anche palazzo Chigi, che sta coordinando l'attuazione del Pnrr, e che alla voce Its stanzia ben 1,5 miliardi in 5 anni per almeno raddoppiare il numero di iscritti. Ho passato gli ultimi tre mesi a fare incontri, mediazioni, approfondimenti tecnici, e ora siamo arrivati a un testo condiviso, anche con i colleghi di Montecitorio, chiamati alla terza lettura. Appena arriveranno i pareri delle commissioni I e V, andremo in aula. Sono certo che la riforma degli Its sarà legge per fine febbraio, massimo primi di marzo, ben 9 mesi prima della scadenza indicata all'Europa (fine 2022), e con un voto unanime. Quali passi avanti avete fatto? Rivendico quattro forti innovazioni. Si rafforza l'asse pubblico-privato: le imprese saranno il cuore pulsante degli Its, la docenza dovrà arrivare per almeno il 60% dal mondo del lavoro e stage e tirocini aziendale, quindi "formazione sul campo", dovranno rappresentare almeno il 35%. Perle imprese che investono negli Its è previsto un credito d'imposta del 30%, che sale al 60% se l'erogazione è fatta nelle province con maggior tasso di disoccupazione. Si garantisce poi l'effettività del diritto allo studio: almeno il 3% dei fondi ordinari, 68 milioni quest'anno, 48 a decorrere dal 2023, dovranno andare alle borse di studio. E ancora: le Regioni, partner fondamentali degli Its, saranno coinvolte in ogni provvedimento attuativo (la riforma prevede 18 norme attuative, rtdf) nell'ottica di una leale collaborazione all'interno di una cornice nazionale di indirizzo; e ci sarà più orientamento verso famiglie e studenti, con un aggiornamento almeno triennale delle aree tecnologiche e delle figure professionali per ciascuna area per legare la formazione ai cambiamenti, spesso rapidi, del mercato del lavoro. Si va verso un sistema stabile, come c'è all'estero? Sì. Gli Its finora sono stari una sperimentazione, certo di successo visto il tasso d'occupazione medio dell'80% con punte del 90-100% nelle realtà eccellenti, e soprattutto coerente con il percorso svolto dai ragazzi. Adesso, con regole nuove e programmazione stabile (finanziamenti triennali e non più bandi annuali) sono messi a regime, allineando il nostro Paese, come seconda gamba di formazione terziaria professionalizzante non accademica, alle migliori pratiche internazionali,Germania, Francia, Svizzera, paesi del Nord Europa. Cl.T.
