C'ERAVAMO TANTO ILLUSI
La moneta unica doveva essere il primo passo per l'unificazione del continente e per dare un fortissimo impulso allo sviluppo. Ci stiamo accorgendo invece che è stato soprattutto un grosso regalo alla Germania. E ha bloccato la corsa alla ripresa economica dei Paesi meno forti. Così ci ritroviamo con un'Italia schiacciata dalla pandemia, ultima in tutte le classifiche anche quest'anno, che vede il nuovo premier Mario Draghi come un salvatore. Ma con un debito pubblico alle stelle e un potere d'acquisto sempre più ridotto è impossibile fare miracoli. Soprattutto per questo euro.

. . utto il denaro è una questione di fede», firmato Adam Smith. È così che l'euro è diventato da uno strumento - questo è una moneta ancorché imperfetta come l'euro: moneta unica di 19 Paesi che hanno economie, debiti, fisco del tutto differenti - un totem, una sorta di idolo cui si deve aderire fideisticamente. Lo aveva capito ben prima di Mario Draghi, di Romano Prodi, di Carlo Azeglio Ciampi il fondatore dell'economia classica. Non è una politica monetaria quella che ha portato alla creazione dell'euro, ma un atto di fede. Ce n'è uno che è rimasto nella coscienza di tutti gli italiani. Era il 1 ° gennaio 2002, giorno del debutto dell'euro come moneta corrente quando Prodi annunziò urbi et orbi: «Con l'euro lavoreremo un giorno di meno, guadagnando come se lavorassimo un giorno di più». È lecito chiedersi se è andata davvero così soprattutto nella contingenza presente di fronte a un nuovo atto di fede, quello di Draghi che, nel suo discorso al Senato il 16 febbraio scorso, ha scandito: «L'euro è irreversibile». Che è come dire: l'euro è eterno! Neppure Sant'Agostino arrivò a tanto, di fronte al mistero dell'eterno. Dal punto di vista dell'ex presidente della Bce è comprensibile, perché l'unica manifestazione concreta dell'Europa è appunto la Banca centrale. Se non ci fosse Christine Lagarde che da Francoforte compra a man bassa titoli di Stato, i Paesi dell'Eurozona (Germania e Francia a parte) sarebbero inermi di fronte alla crisi della pandemia così come lo furono di fronte alle crisi dei debiti sovrani fino al fatidico «Whatever it takes» (a qualsiasi costo) draghiano che ha avuto oggi come conseguenza la sospensione del patto di stabilità. Ma tanto Paolo Gentiloni (commissario italiano e del Pd all'Economia) quanto il vicepresidente Vladis Dombrovskis hanno già avvertito che la pacchia può durare al massimo fino al 2022, ai vent'anni esatti dell'euro che poi deve tornare a essere un totem salvifico. Peccato che la realtà e le tasche degli italiani si incaricano di raccontare un'altra storia. Vent'anni di euro ci hanno impoverito: abbiamo perso il 30 per cento di quote dell'export, abbiamo lasciato per strada 400 miliardi di Pil, siamo passati da essere gli europei con più soldi in tasca, a quelli che ne hanno in meno. E tutto questo col debito pubblico che invece di diminuire è cresciuto: dal 108 per cento del Pil del 200 è a oltre il 135 per cento del 2019. Il 2020 con la pandemia fa storia a se ma se viaggiamo a questi ritmi arriveremo al 170 per cento. In quel momento scatterà la trappola dell'euro. Perché? Siamo il Paese con minor debito privato e uno stock di ricchezza che fa gola. Gli italiani hanno in banca 1.500 miliardi e un patrimonio tra gli 8 mila e 10 mila miliardi. Molta parte è immobilizzata nelle case di abitazione: è una ricchezza che risale agli anni del boom. Da Bruxelles su questa ricchezza vogliono metterci le mani. Da qui il continuo brusio sulla patrimoniale, dimenticando che gli italiani per entrare nell'euro hanno pagato nel '92 100 mila miliardi di lire col prelievo notturno di Giuliano Amato, e nel '96 altri 2.900 miliardi con l'Eurotassa di Prodi (solo in parte restituita). La via più breve è drenare i soldi dei privati con manovre fiscali costringendo il Paese a onorare il debito pubblico. È quanto ha fatto l'Europa fino a un anno fa: la pressione fiscale è cresciuta fin oltre il 43 per cento (in realtà per alcune categorie è vicina al 68 per cento: record mondiale), le entrate fiscali (soprattutto con i governi a trazione Pd dal 2013 a oggi) sono arrivate oltre i 740 miliardi e valgono il 55 per cento del Pil. Questo per costringere l'Italia ad avere un costante avanzo primario spostando ricchezza dai privati alle casse pubbliche. Dall'entrata in vigore della moneta unica (fino al 2008) in tutti i Paesi dell'Unione sono aumentati i debiti complessivi: sia pubblici che privati. Eurostat li ha anche contati. Il debito complessivo delle famiglie italiane è pari (anno 2019) al 41,3 per cento del Pil. Solo l'Irlanda sta leggermente meglio: 40,4. In Olanda (quelli che ci fanno la morale) è pari al 220 per cento. La media dell'Eurozona è del 57,8 per cento. E se cumuliamo debito pubblico e privato quello italiano è al 246,4 per cento del Pil, inferiore alla media dell'Eurozona pari al 252,1. Solo laGermania ha diminuito il suo debito complessivo che è pari al 200 per cento (quello pubblico è pari al 62 per cento) il che significa che non è affatto la locomotiva, ma ha drenato risorse dall'Europa. Vent'anni dopo il debutto della moneta unica Wolfgang Schàuble, il ministro delle Finanze tedesco super rigorista oggi presidente del Bundestag, ha ammesso: «È vero, noi tedeschi abbiamo approfittato dell'euro». Il resto sono chiacchiere, molti soldi buttati e distintivo. Una prova? Il caso deivaccini. L'unica cosa che Ursula von der Leyen era chiamata e poteva fare a nome di tutti i Paesi dell'Unione era salvarli dalla pandemia. Il risultato appare disastroso. Come fu disastroso il piano di maxi-investimenti da 350 miliardi annunciato dal suo predecessore Jean-Claude Juncker, di cui non si è vista traccia. Torna cosi in mente un'altra dichiarazione del primo gennaio 2002. Avvertì Margaret Thatcher: «L'euro è un pericolo per la democrazia, sarà fatale per i Paesi più poveri, devasterà le loro economie». Perciò i britannici si sono tenuti stretti la sterlina. Oggi, ancorché presi a male parole dagli adoratori dell'euro dopo la Brexit, sanno che a giugno saranno liberi dal virus perché Boris Johnson dopo le iniziali deficienze ha messo il Regno Unito a produrrevaccini e ha somministrato sieri a tappeto. Il risultato è che nella corsa alla ripresa economica oggi il Regno Unito ha un vantaggio enorme sull'Unione europea. Il fallimento di von der Leyen e l'incapacità dell'euro di essere un fattore di sviluppo è nei numeri. L'ultimo World economie outlook del Fondo monetario internazionale stima che quest'anno gli Usa si riprenderanno del 5,1 per cento (hanno perso solo il 3,4) e la Cina volerà a + 8,1. La sola zona del mondo che cresce meno della media del pianeta (stimata nel + 5,5 per cento) è l'Europa con 4,5, l'Eurozona ancora più indietro con il 4,2 per cento e l'Italia ultima tra gli ultimi al + 3 percento. Come già successo nel 2008-2011 potrebbe accadere di nuovo dieci anni dopo che la moneta unica non si dimostri efficace a riparare le economie continentali. Una prova indiretta la offre un grafico di Eurostat (vedere a pagina 11 ). Ebbene nel periodo 2009 (post crisi dei subprime) 2019 l'Eurozona è cresciuta (1,8 per cento di media) meno dell'Europa a 27 che ha fatto uno 0,2 percento in più, meno del Giappone (0,1 per cento in più), di gran lunga meno degli Stati Uniti che hanno viaggiato al 2,6 e infinitamente meno della Cina che è cresciuta del 7,2. Basandoci su dati della Ragioneria generale dello Stato, fatto 100 il dato del 2007 al 2019, questo era il consuntivo:Germania 116, Regno Unito 115, Ue nel suo complesso 112,7, Francia 111 ,6, Spagna 107,4. Un solo Paese è arretrato in termini di Pil reale: l'Italia che nel 2019 è più povera del 2007 avendo perso quattro punti rispetto alla partenza (il nostro saldo è 96). I dati che riguardano l'Italia sono impietosi: abbiamo il terzo il tasso di disoccupazione più elevato, un Pil prò capile sotto la media Ue e così il potere d'acquisto. Nel 2000 gli italiani avevano un reddito di 27.800 euro che era superiore sia alla media europea sia a quella deU'Eurozona; nel 2005 col reddito nostro a 28.300 euro annui, l'Eurozona ci ha sorpassato, nel 2013 col nostro reddito precipitato a 25.400 euro siamo andati sotto la media europea e oggi con 26.800 euro abbiamo in tasca 1.800 euro in meno della media europea e addirittura 4 mila euro meno della media deU'Eurozona. Forse Prodi s'è sbagliato nelle stime. Probabilmente la costruzione dell'euro è errata. L'intento era quello di creare una moneta che impedisse allaGermania unificata di dominare le altre economie. Le cose sono andate diversamente. LaGermania ha approfittato della sua bassa inflazione per crescere e dell'euro che le ha consentito cambi stabili per esportare. Del pari ha impedito che l'Italia continuasse con le svalutazioni competitive per compensare la sua bassa produttività dovuta al peso di un sistema Paese inefficiente e di un fisco aberrante. Così laGermania è diventato il primo esportatore europeo, ha tenuto le sue banche territoriali al riparo dei controlli mentre ha fatto ingabbiare quelle altrui e ha fatto dell'Unione il suo mercato domestico: il 60 per cento dei propri prodotti li vende in Europa. La dimostrazione? La crescita esponenziale del porto di Amburgo che è il terzo scalo europeo per dimensioni e traffico, ma è venuto a comprarsi lo scalo di Trieste. LaGermania lo usa come porta per l'Europa, ma anche per accorciare la rotta verso Oriente. Non è che uno degli esempi di come il meccanismo dell'euro abbia trasformato le economie dei Paesi che vi aderiscono. Vent'anni dopo resta però un'incompiuta. E ha ragione il governatore della Banca d'Italia Ignazio Visco a dire: «L'euro avrà un futuro solo se l'unione monetaria saprà tendere verso un unico Stato». Ma chi glielo spiega ai tedeschi che dobbiamo mettere in comune i debiti? Vent'anni dopo siamo al punto di partenza ?
