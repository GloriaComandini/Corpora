DIFFICILE RIPRESA
Ombra terza ondata la Germania taglia stime sulla crescita

NEW YORK. I lockdown europei, il balzo dei casi in India e il rallentamento delle aperture in diversi stati americani. Le incognite sulla ripresa mondiale si moltiplicano e spingono il Fondo Monetario Internazionale a rispolverare unpiano da 650 miliardi di dollari tramite l'emissione di special drawing rights, la valuta del Fmi. Sul nuovo bazooka il Fondo ha avviato un dibattito informale approfittando dell'appoggio degli Stati Uniti, il maggiore azionista dell'istituto di Washington e l'unico con diritto di veto. Janet Yellen è infatti favorevole all'iniziativa perché convinta che di fronte a una crisi come quella innescata dalla pandemia serva una risposta globale. Ma la strada non è in discesa: il segretario al Tesoro ha assicurato che prima di impegnarsi in via definitiva con il Fondo consulterà il Congresso, dove l'opposizione è forte. I repubblicani hanno infatti bocciato l'iniziativa sposando la tesi dell'exministro del tesoro americano. Steven Mnuchin che in precedenza si era opposto fermamente al piano del Fmi visto come le riserve sarebbero state distribuite a tutti i 190 membri del Fondo in proporzione alle loro quote e questo voleva dire che il 70% dell'emissione sarebbe andato ai paesi del G20 e solo il 3% ai paesi più poveri. «E' vero che i paesi più ricchi otterranno Sdr», ma molti si sono già impegnati a «riciclare» i fondi sotto forma di prestiti o concessioni aipaesi abassoreddito,ha spiegato irritata Yellen al senatore conservatore John Kennedy nel corso di un'audizione in Senato. In Europa invece sulla ripresa pesa l'incertezza dei lockdown nel mezzo della terza ondata di Covid e mentre il piano di vaccinazioni di massa procede a singhiozzo fra i problemi di forniture. InGermania Elfo ha rivisto al ribasso le previsioni di crescita per il 2021 al +3,7% rispetto al +4,2% di tre mesi fa, stimando in 405 miliardi di dollari il costo della pandemia per il 2020-2022. Un rallentamento della locomotiva tedesca pesa sull'Europa, che guarda con speranza all'estate e alla prossima stagione turistica. Il consiglio europeo di giovedì e venerdì offre l'occasione ai leader europei di fare il punto sull'economia e suivaccini. ?
