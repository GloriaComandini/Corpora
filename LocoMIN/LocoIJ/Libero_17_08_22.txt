Scholz nel pallone: fa dietrofront sul nucleare
La sinistra verde e la siccità mettono nei guai la Germania

? Da locomotiva d'Europa ora laGermania rischia di diventare uno dei malati più gravi della Ue. L'ennesima conferma è arrivata ieri dall'indice Zew quello che indica il sentiment degli investitori tedeschi sul Paese. Ad agosto, dopo il tonfo del mese di luglio, è peggiorato passando da -53,8 a -55,3 punti ai minimi dal 2008. «Gli esperti prevedono un ulteriore calo della già debole crescita economica tedesca» ha spiegato Michael Schroeder, ricercatore dello Zew e responsabile dell'indagine sui mercati finanziari, «i tassi d'inflazione ancora elevati e i costi aggiuntivi previsti per il riscaldamento e l'energia portano a un calo delle aspettative per i privati. Al contrario, le aspettative per il comparto finanziario migliorano grazie al presunto ulteriore aumento dei tassi d'interesse a breve termine». Insomma, l'economia tedesca - al contrario di quel che è accaduto in Francia, Italia e Spagna - è rimasta al palo pure nel II trimestre dell'anno soprattutto a causa della guerra in Ucraina e i tagli alle forniture di gas della Russia, abbinati all'impennata dei prezzi dell'energia, al caro vita (+8,5%) e alla pandemia, fattori che la stanno spingendo sull'orlo della recessione. Non è un caso che la scorsa settimana il ministro delle Finanze, Christian Lindner, abbia annunciato che la situazione economica «si sta deteriorando e le prospettive sono fragili». E le previsioni per il terzo trimestre sono tutt'altro che rosee. E come si sa problema chiama problema. Così proprio ieri è arrivato il grido d'allarme della Confindustria teutonica (Bdi) in ansia per il livello delle acque del fiume Reno arrivato ai rninimi storici che preoccupa le grandi industrie che rischiano di chiudere gli impianti bloccando la produzione». «È solo questione di tempo» ha affermato Holger Lòschricedirettore generale della Bdi, «prima che gli impianti nel settore chimico e siderurgico siano costretti a chiudere e oli rninerali e materiali da costruzione non giungano a destinazione e non si possano più effettuare trasporti pesanti». E Lòsch vede nero e prevede possano esserci tagli alle forniture e alla produzione e conseguenti licenziamenti. In più spostare il trasporto di beni industriali su gomma o ferro invece che via fiume potrebbe essere un problema viste le attuali clifficoltà sulla rete ferroviaria e la mancanza di conducenti. Ricordiamo che inGermania anche materie prime come il carbone viaggiano su fiume. E il problema siccità potrebbe render ancora più incerte le alternative al gas di Putin. Anche per questo il cancelliere Olaf Scholz, ormai completamente nel pallone, ha deciso di varare dal 1 ottobre quella che è già stata battezzata la "tassa sul gas" che gonfìerà non poco le bollette e sgonfìerà parecchio i portafogli dei tedeschi. Si stimano infatti rincari fino a 500 euro a famiglia. Un balzello «difficile ma necessario» l'ha definito il ministro dell'Economia, Robert Habeck, «per compensare le aziende energetiche che stan cercando forniture alternative a quelle msse». Alla fine, insomma, si torna sempre all'emergenza gas per cui Berlino ora sta per scrivere un nuovo capitolo visto che, come riferisce il Wall Street Journal, avrebbe intenzione di posticipare la chiusura delle ultime 3 centrali nucleari, prevista per fine anno per il timore di una mancanza d'energia questo inverno. Sarebbe la prima retromarcia da una politica avviata negli anni 2000 per eliminare il nucleare destinata ad acuire le tensioni nella già instabile coalizione di governo sostenuta anche dai Verdi.
