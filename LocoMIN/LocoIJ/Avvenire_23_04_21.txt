«La politica può cambiare mchcalmerite. E questo è già un successo»

Questo vertice voluto dall'Amministrazione Biden mostra che è possibile un cambiamento a 180 gradi delle politiche. Il ritorno degli Stati Uniti in prima linea è una buona notizia, anche se ogni esito del vertice dovrà poi essere confermato concretamente entro la fine dell'anno, con la Cop26». È l'analisi di Lola Vallejo, direttrice del Programma Clima all'Istituto dello Sviluppo sostenibile e delle relazioni internazionali (Iddri) di Parigi. Qual è la principale posta in gioco? Gli Stati Uniti intendono restaurare la prò pria credibilità nella diplomazia climatica, dopo gli ultimi 5 anni d'abbandono di ogni ambizione. In questo senso, sarà decisivo pure il contributo americano al finanziamento del Fondo verde per il clima, destinato ad aiutare i Paesi in via di sviluppo a ridurre le proprie emissioni. Questa cooperazione era già stata fondamentale a monte dell'Accordo di Parigi del 2015. L'attuale contesto geopolitico è ancor più teso e difficile. Ma la sfida climatica resta per ora imo dei temi preservati che consentono un canale di comunicazione. Ciò rilanciale speranze, anche perché quest'intesa di fondo è cruciale per tutti anche per l'innesco di una competizione tecnologica e commerciale più sana su un orizzonte condiviso. Un altro asse critico pare quello fra Europa e Cina... Il triangolo Europa-Cina-Usa rappresenta più del 50% delle emissioni ed è dunque al centro dellapartita. Ricevendo John Kerry e al contempo organizzando una videoconferenza con la coppia di leader europei AngelaMerkel-Emmanuel Macron, la Cina ha appena indicato chiaramente di voler trattare gli altri due blocchi sullo stesso piano. Indubbiamente, la proposta della Commissione Ue d'introdurre una "carbon tax" sulle importazioni resta molto contestata, soprattutto dal punto di vista cinese. Anche gli Usa, dichiarando di voler ricorrere a questo strumento solo in casi estremi, hanno inviato un messaggio indiretto all'Europa in chiave anti-protezionistica. Questo 2021 coincide pure con l'inizio della ripresa post-Covid che fa già battere record di emissioni in Cina. Continua in effetti la contraddizione rap presentata dalla parallela crescita dell'asticellaufficiale dell'ambizione climatica, ma anche dei livelli di emissioni. È logico che emerga così un po' di scetticismo. Ma in chiave positiva, occorre dire che la comunità internazionale sta costruendo un processo universale in cui tutti i Paesi si sono impegnati nei confronti di un obiettivo di lungo termine. In proposito, il 2021 rappresenterà un test di cruciale importanza proprio per capire se gli impegni degli Stati e le raccomandazioni degli scienziati potranno finalmente allinearsi. Le scadenze degli impegni nazionali restano talora differenti. È accettabile? Non è necessario, anzi neppure auspicabile, che tutti i Paesi raggiungano la neutralità carbonica alla stessa data. Occorre riconoscere che i Paesi non hanno lo stesso livello di sviluppo, né le stesse capacità tecnologiche di ridurre le emissioni. Cina, India e Indonesia, ad esempio, non hanno le stesse capacità di riduzione dell'Unione Europea. Dopo l'accordo climatico appena raggiunto fra gli Stati europei, l'Ue si candida a un ruolo di leader? Negli anni dell'assenza americana, l'Ue ha occupato il campo, avanzando e fungendo già da locomotiva. Nell'immediato, dovrà svolgere un ruolo chiave in vista della Cop26 di Glasgow. Ciò è vero in particolare per l'Italia, per via della propria presidenza del G20, oltre che come Paese co-organizzatore della Cop26.
