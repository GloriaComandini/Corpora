Hanno successo le visite organizzate (preferiti i bambini) alla Neue Bórse di Francoforte
Anziché lo zoo, si vede la Borsa
Anche se i tedeschi, scottati, diffidano delle azioni

Dove portare i bambini? Allo zoo, al luna park? Anche a far e un giro in Borsa, per capire il mondo della finanza, azioni e quotazioni, come un gioco. Il momento sembra poco propizio. L'indice Dax a Francoforte ha perso quasi 4 mila punti, dal suo record, circa il 25%. Conseguenza della guerra, dell'inflazione, e colpa della Bce, che ha alzato dopo anni i tassi di interesse. Per la prima volta dal 1991, il saldo import/export è negativo per un miliardo di euro. La locomotiva tedesca frena. Ma dal primo luglio è possibile fare un giro in un luogo considerato sacro, dove si vendono e comprano azioni, alla Neue Bórse di Francoforte. Che non è nuova ma antica, e risale all'Ottocento. Le visite organizzate avvengono tre volte al giorno, alle 11, alle 13 e alle 15, riservate a 70 curiosi, che devono accreditarsi via internet. I primi giorni sono andati esauriti, ma prossimamente ci sono posti liberi, è possibile presentarsi anche all'ultimo momento, ed essere ammessi se si ha fortuna. I ragazzi sono i benvenuti, si spera che domani siano piccoli risparmiatori disposti a scommettere sulle azioni. E una vecchia idea, che risale a quattro anni fa, e in questo tempo si è restaurato e reso più accogliente la Borsa. Si è ingrandito anche l'ufficio riservato ai giornalisti specializzati e alla televisione. I tedeschi sono storicamente restii a investire in Borsa, hanno la memoria lunga e non dimenticano. Nel '29 andarono distrutti solidi patrimoni di famiglia. E nel dopoguerra si dovette ricominciare da zero, il vecchio reichsmark fu messo fuori corso in una notte, soppiantato dal deutsche mark. Si è rimasti fedeli allo sparbuch, il libretto di risparmio, anche se gli interessi sono molto bassi o quasi pari a zero. I tentativi di convincere i risparmiatori sono andati male. Fu privatizzata a scaglioni la Telekom, le azioni, all'inizio, salirono alle stelle, poi crollarono per non più riprendersi. Le azioni della Deutsche Bank, il pilastro dell'economiaedellafinanza nazionali, pochi anni fa erano sopra i 100 euro, oggi valgono circa 9 euro. II tour alla Borsa dovrebbe spiegare ai profani il funzionamento del mercato azionario. Per prepararsi, prima della visita, in internet si può rispondere a centinaia di quiz. Come si chiama l'indice più famoso al mondo? Olivia Jones, Tom Jones o Dow Jones? È facile la risposta, ma si arriva gradualmente a quesiti più complessi. La visita comincia dal piazzale dove si incontrano due sculture in bronzo, l'orso e il toro, che simbolizzano il rialzo o il calo dell'indice. Perché? I bronzi furono commissionati allo scultore Reinhard Dachlauer nel 1988 per celebrare i 400 anni della borsa di Francoforte. Una storia che risale al 1500 quando a Londra si disputavano combattimenti tra orsi e tori. L'orso colpisce con zampate dall'alto in basso, e simboleggia dunque il calo delle azioni, il toro si difende con testate dal basso verso l'alto, ed è il preferito dagli investitori. I turisti possono comprare repliche in bronzo, in maiolica, porcellana e plastica come souvenir. E si impartisce la prima lezione, non sempre l'andamento di un'azione è legato al suo successo, dagli utili e dalle perdite. Conviene comprare seguendo il toro, quando si sale, o andando contro corrente, e puntare quando le azioni scendono? una serie di riforme per invogliare i risparmiatori a investire in borsa. Fino a qualche anno fa, i guadagni erano esenti da tasse se si rivendeva dopo sei mesi (perle case, per evitare tasse sui guadagni, bisogna attendere dieci anni). Una misura per evitare speculazioni a breve termine, ma ora si paga anche se per il rialzo si sono attesi anni. Le imprese possono compensare i dipendenti con azioni fino a 1.400 euro all'anno, esentasse. Ora Christian Lindner, liberale ministro alle finanze, vuole portare la quota esente a 5 mila euro, scandalizzando i moralisti verdi.
