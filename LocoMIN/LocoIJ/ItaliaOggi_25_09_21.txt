Studio Con/imprese: il retali riparte con le aperture, ma ora sipunta sulla differenziazione
Negozi, serve più personalità
Dai giovani al green, anche i trend vanno reinterpretati

? 1 mondo dei negozi fisici coI glie i primi segnali di ripreI sa e conta di aprire 828 negoI zi a consuntivo del 2021 (+8% sul totale attuale), dato in crescita anche in confronto alle stime d'inizio anno e comunque positivo tenendo conto delle avvenute chiusure. Insomma, si risveglia il mondo tricolore del retail, stando all'ultima analisi semestrale, sui piani di sviluppo degli associati, condotta dal Centro Studi Retail Confimprese. Quindi, ora, la sfida è capire come cavalcare la ripartenza. Al 5° Retail summit organizzato a Milano fino a ieri da Confimprese insieme a Jakala, il consiglio del parterre di relatori è: affidarsi alla fantasia per immaginare nuovi servizi e format, che vuol dire partire dai trend in atto, studiare i big data, ma adattando poi i risultati delle analisi a ogni singolo caso. Per esempio, si parla di boom dell'e-commerce? Sì e spesso legato ai millennials, ma non ci sono solo loro: c'è un pubblico di over 65 cui poter rivolgersi, che ha segnato il +70% negli acquisti online (il tema della silver generation è, tra l'altro, al centro delle ricerche di Amplifbn). Gli italiani cambiano televisori per adeguarsi ai nuovi standard digitali e fruire del bonus governativo? Il negozio fisico, come nel caso di Euronics, può diventare un hub di servizi dedicati al fine vita delle vecchie tv, parlando al contempo di sostenibilità, tema peraltro caro al consumatore moderno. Ancora, i giovani non amano più carta e penna e i big data lo confermano? Certo ma i big data possono essere utilizzati anche per capire perché i giovani non usano più carta e penna e, come ha fatto Moleskine, partire da lì per creare una nuova agendina «magica» che quando ci si scrive dentro, in automatico, trascrive i testi su pc o mobile. «L'Italia è la locomotiva d'Europa trainata da industria ed export», ha dichiarato Mario Resca, presidente Confimprese.«Il conffonto tracciato da Istat in questi giorni con Francia eGermania, cresciute rispettivamente dell'I 1% e dell'8% contro il 18% dell'Italia, accredita la tesi che si tratti di ripresa e non di un rimbalzo. Nel retail il benchmark sull'anno pre-covid è ancora negativo, ma la strada è comunque segnata e indica che il governo di Mario Draghi tranquillizza l'Europa e l'Italia». In particolare, il comparto con il maggior numero di aperture attese è l'abbigliamento-accessori (190 nuovi punti vendita), seguono ristorazione (185), casa-complementi d'arredo (109) e poi ancora cura persona-beauty, servizi, elettronica-telefonia e intrattenimento. Ma, sempre a proposito di contestualizzazioni non scontate, c'è anche Arval, specializzata nel noleggio auto a lungo termine e nei servizi di mobilità (gruppo Bnp Paribas), che ha aperto i suoi primi store per valutare le vetture di proprietà usate e determinare un equivalente credito da spendere nel noleggio di un'auto, magari via abbonamento in stile Spotify, per chi non vuole più possedere un veicolo. Invece, nel mondo bancario, Bpm punta sulle filiali fisiche soprattutto per offrire servizi di consulenza e pianificazione familiare, dove gli incontri di persona aiutano a instaurare un rapporto di fiducia. «Dall'Osservatorio Jakala emerge che il 47% dei consumatori italiani ritiene molto importante che il brand interagisca in modo personalizzato», ha aggiunto Marco Di Dio Roccazzella. shareholder e managing director della società di consulenza Jakala. «Non solo, per il 78% dei consumatori è importante il fattore etico alla base dei comportamenti dei retailer mentre il 57% preferisce i brand responsabili, nonostante il prezzo più elevato». Ma se l'obiettivo è comunicare in modo personalizzato, raccontare i valori del brand, un'iniziativa a tu per tu coi clienti è ospitare in negozio (fisico o online) un artigiano che spieghi come nasce un capo d'abbigliamento, secondo Mario Filippi Coccetta, presidente della griffe Fabiana Filippi, oppure se l'attenzione è sulla sostenibilità è meglio spiegare che la consegna a casa incide di più del ritiro nel punto vendita, a giudizio di Alessandro Olivari, partner Jakala. Come sintesi finale, comunque, vale la regola di «essere sempre più vicini ai clienti, che oggi preferiscono i negozi di quartiere per ottimizzare il tempo a disposizione», ha concluso GianlucaCorti, chief commercial officer di Windtre, ricordando la centralità della rete vendita aziendale con oltre 4 mila negozi, mono e multibrand.
