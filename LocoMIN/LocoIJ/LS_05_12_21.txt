I VERI RATING DEL NOSTRO SCONTENTO
L'EDITORIALE

C, è stato un tempo in cui l'Italia aspettava il verdetto delle agenzie di rating come il Giorno del Giudizio. La pioggia che anticipa il diluvio universale sui Bot e i Btp. La sentenza inappellabile, e quasi sempre definitiva, che inchioda il Paese alla solita dittatura dello spread. Oggi non è più così. Fitch promuove i nostri titoli del debito sovrano, riportandoli nella comfort-zone della tripla B e allontanandoli dall'abisso dei bond-spazzatura. La tripla A che premia da sempre laGermania resta un miraggio, ma ci possiamo accontentare. Per almeno due buoni motivi. Il primo: la maggiore affidabilità delle nostre emissioni viene certificata nonostante un debito pubblico esploso al 160 per cento del Pil, per effetto dei sostegni straordinari all'economia devastata dal virus. Il secondo: l'ultima promozione da questa agenzia di rating l'avevamo incassata nel lontanissimo 2002 con il secondo governo Berlusconi, che allora non commise i misfatti del terzo, quello che nel 2011 portò lo spread a 600 punti e il Belpaese a un passo dal default (giusto un sommesso memorandum, per tutti coloro che oggi si chiedono con indignato stupore perché mai il Cavaliere - anche a voler tacere della sentenza di condanna per frode fiscale e delle leggi ad personam, delle cene eleganti e delle nipoti di Mubarak - non possa candidarsi credibilmente alla presidenza della Repubblica, spacciandosi garante di una Costituzione che ha più volte cercato di deformare). Vent'anni dopo, anche i severi censori di Fitch sembrano credere nell'Italia e nelle sue annunciate riforme. Come già avevano fatto nelle scorse settimane Standard & Poor's e Moodys, si fidano nel medio periodo delle condizioni di stabilità finanziaria e patrimoniale del Paese. Eritengono possibile la crescita economica che anche l'Istat ha fissato per quest'anno: il 6,2-6,3 per cento, probabilmente la più alta in Europa. A mantenerla così elevata, secondo gli economisti dell'agenzia, saranno "gli elevati tassi di vaccinazione, i risparmi del settore privato e l'uso dei fondi europei". Qui c'è un sottotesto: l'Italia sta beneficiando di un "Momento Draghi", che la rende credibile agli occhi dei mercati. Ma è un "momento", per l'appunto. Una finestra di opportunità, che può chiudersi in fretta. Non a caso Fitch indica il prossimo Rubicone che dobbiamo valicare: nelfebbraio 2022 il Parlamento eleggerà il nuovo Capo dello Stato, ed essendo Draghi un "potenziale candidato", quel voto "potrebbe avere un effetto diretto sul futuro del governo". E qui c'è un altro sottotesto: senza Draghi, il giudizio sul governo e il destino del Paese possono cambiare totalmente. Come dargli torto? Possiamo pure brindare alla promozione di Fitch 0 ai complimenti dellaMerkel. Ma dobbiamo sapere che, nonostante gli sforzi sostenuti in questa drammatica emergenza, non siamo al sicuro. Dobbiamo essere consapevoli che non abbiamo ancora fatto nulla per trasformare le strutture portanti del nostro sistema. Sul fronte politico-istituzionale, chi vaneggia di doppie reggenze, semipresidenzialismi di fatto 0 elezioni anticipate è artefice di una colposa omissione. Il via libera dei partiti alla riforma costituzionale con la quale abbiamo tagliato 345 deputati e senatori a partire dalla prossima legislatura fu vincolato a un accordo bipartisan su una riforma del sistema elettorale e dei regolamenti parlamentari di cui si sono perse le tracce. In qualche modo, tra due mesi usciremo dal bivio "nuovo presidente della Repubblica/nuovo governo": ma non usciremo comunque dalla crisi di sistema che ha reso necessario il ricorso al Draghi- Salvatore-della-Patria. Dopo di lui ce ne servirà un altro, e poi un altro ancora. Anche se forse, in realtà, li abbiamo già finiti. Sul fronte economico-industriale, chi oggi parla di "Locomotiva Italia" è vittima di una pericolosa illusione. Per quanto pirotecnico, quel più 6,3 per cento nel 2021 resta un rimbalzo. Servirà a riportarci ai livelli di crescita pre-pandemica già entro il primo trimestre del 2022. Ma la stessa Nota di Aggiornamento redatta dal Tesoro ci dice che negli anni successivi scenderemo gradualmente nell'aurea mediocritas di sempre: 4,7 per cento nel 2022, poi 2,8 nel 2023, poi 1,9 nel 2024. Fino a scivolare nello zero virgola, in cui abbiamo mestamente languito in questi lunghi anni di simil-stagnazione. Della crescita "di prima", quella dell'era pre-Covid, non sappiamo cosa farcene. Era quella che ha generato disuguaglianze sempre più insopportabili e differenziali con i partner europei sempre più incolmabili. All'Italia serve C'è un "rating sociale", nel quale perdiamo tutti i confronti. Ce lo conferma il Censis, che oltre a denunciare la fuga nell'irrazionale, la sindrome cospirazionista, le tecno-fobie, il sonno fatuo della ragione, indica un altro baco della nazione: l'idea, purtroppo tutt'altro che peregrina, che "si stava meglio prima". Dove il "prima" non sono 2, ma 40 anni fa. Il Pil reale è cresciuto del 45,2 per cento negli Anni 70, del 26,9 negli Anni 80, del 17,3 negli Anni 90, del 3,2 nel primo decennio del nuovo millennio, dello 0,9 nel decennio pre-pandemia. Per salari e stipendi è andata anche peggio. Negli ultimi trent'anni di globalizzazione accelerata, tra il 1990 ad oggi, l'Italia è l'unico Paese Ocse in cui le retribuzioni medie lorde annue sono diminuite: meno 2,9 per cento in termini reali, rispetto al più 276,3 della Lituania, primo Paese nella graduatoria europea. Servono riforme incisive, in qualche caso anche divisive. Salario minimo, fisco. Le stiamo facendo? L'esecutivo ha solo avviato un percorso. Andrebbe portato a termine. Possibilmente senza compromessi al ribasso, com'è invece avvenuto sul contributo di solidarietà sui redditi oltre i 75 mila euro, necessario a coprire gli sgravi in bolletta ai ceti più deboli: una retromarcia indecorosa, degna di un pentapartito qualsiasi, non del "governo dei migliori". C'è un "rating industriale", nel quale le bocciature sono dietro l'angolo. Come scrive Luigi Zingales sul Financial Times, la "Corporate Italia" non è ancora entrata nel Ventunesimo Secolo. Siamo l'ottava economia del mondo, ma nella classifica Fortune sulle prime 500 aziende del pianeta ne abbiamo solo 6, di cui 3 sono pubbliche. La Spagna ne ha 7, la Francia 26. Gli industriali italiani non sembrano in grado di costruire giganti capaci di competere sul mercato globale. Sul fronte privato, ossessione per il controllo societario, relazioni parassitarie con lo Stato, piccolo è bello. Sul fronte pubblico, investimenti risibili su ricerca e università, riforme del processo civile e del diritto penale d'impresa inadeguate. Come ci stiamo muovendo, per tirarci fuori da queste paludi stagnanti nelle quali scivoliamo da anni? Cosa stiamo facendo per ristrutturare le catene arrugginite del valore, ora impastoiate anche dal boom dei prezzi delle materie prime e dal fantasma dell'inflazione? Torniamo così al crocevia micidiale di febbraio. Draghi al Colle 0 Draghi a Palazzo Chigi. Oppure, per dirla con Romano Prodi: sette anni di autorità 0 un altro anno di potere. Considerando che il Recovery Pian è solo ai suoi primi vagiti, e che non possiamo permetterci di ucciderlo in culla, sappiamo quale sarebbe la scelta più sensata. Ma oggi, di sensato, c'è solo quello che dice Papa Francesco: peggio del Covid, c'è solo l'errore di sprecarlo. E noi, se non andiamo avanti fino in fondo con le riforme, questo "spreco" lo stiamo rischiando. ?
