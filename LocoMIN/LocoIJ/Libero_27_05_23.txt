Altri aiuti dopo il disastro
Dall'Ue 6 miliardi per fiumi e montagne Asse Meloni-Ursula su clima e alluvioni

? Prima i 2 miliardi stanziati dal governo per l'Emilia Romagna e le zone colpite delle Marche. Ora i 6 annunciati dall'Unione Europea per combattere il dissesto idrogeologico nazionale - non solo delle zone appena alluvionate - soldi che arriveranno nel tempo, ma che arriveranno, lo ha garantito ieri la presidente della Commissione Ue, Ursula von der Leyen, la quale terminato il sopralluogo in Emilia Romagna ha fatto tappa a Venezia, e anche qui ha parlato di cambiamenti climatici e difesa dell'ambiente, con relativi finanziamenti. Secondo il ministro degli Esteri, Antonio Tajani, sono 400 i milioni che Bruxelles potrebbe destinare subito ai territori allagati, «ho parlato anche con la presidente del parlamento europeo Roberta Metsola», ha detto il ministro, «e in Europa faranno in modo di votare in tempi rapidissimi». L'asse Roma-Bruxelles, a differenza del passato, sembra aver funzionato. SPIEGAZIONE A ELLY I 6 miliardi arriveranno dal Next Generation Eu, non dal Pnrr che la dem Elly Schlein l'indomani della tragedia chiedeva - per attaccare il governo - di destinare alle zone alluvionate, cambio d'uso non consentito, come le aveva immediatamente spiegato il ministro per gli Affari europei Raffaele Fitto. «L'Italia è stata nuovamente vittima degli effetti dei cambiamenti climatici», ha dichiarato von der Leyen, «percorrendo le strade ricoperte dal fango sono rimasta colpita non solo dall'impressionante entità dei danni, ma anche dalla meravigliosa reazione delle persone coinvolte. Stanno lavorando senza sosta per ripulire tutto e aiutare i vicini che hanno bisogno. Abbiamo visto angeli nel fango, volontari da tutta Italia, soccorritori da Francia, Belgio, Slovacchia, Slovenia. Tiri bota, ("Tieni botta" in dialetto romagnolo, ndr)», ha aggiunto la presidente della Commissione Ue. Von der Leyen ha sottolineato che «sarà ripristinato il letto del Po», e questo è ciò che conta. Poi, come evidenziato nell'articolo sotto, è scivolata su una castroneria: «Il ripristino avverrà con interventi di rimozione del cemento e la riattivazione del verde lungo le rive, per lasciare spazio alla natura», ed è proprio la vegetazione selvaggia che ha favorito l'inondazione. Scivolone della von der Leyen a parte, anche il governatore deU'Emilia Romagna, Stefano Bonaccini (Pd), ha sottolineato che la filiera ha funzionato: «Con Giorgia Meloni fin qui il rapporto è stato ottimo, abbiamo collaborato benissimo non solo con lei ma anche con molti altri suoi ministri. Dopo la visita della von der Leyen ho percepito una grande e reale disponibilità, sono certo che ci aiuteranno. Ne abbiamo bisogno e bisogna fare presto», è andato avanti Bonaccini, «altrimenti in queste condizioni anche un evento atmosferico ordinario potrebbe riportarci indietro. Le priorità sono strade, frane, argini e canali di bonifica, che vanno rimessi in sesto il prima possibile». Altro capitolo, la nomina del commissario all'emergenza: «Non mi posso autonominare né mi interessa quale sarà il mio molo», ha puntualizzato Bonaccini, «dico ai romagnoli che ci sarò al di là dell'incarico». Anche la Meloni è tornata sull'alluvione: «Abbiamo lavorato a 360 gradi, era importante non solo per la regione ma per tutto il Paese, visto che la regione è una locomotiva. Abbiamo fatto tutto quello che potevamo fare, andremo avanti con altri interventi. Il molo della Corrrmissione europea può essere importante, e la sua visita è stata importante». GLI INVESTIMENTI Dalla stessa Corrmiissione ieri hanno evidenziato che «il Pnrr italiano comprende già un'ampia serie di riforme e investimenti che aiuteranno il Paese a prevenire disastri naturali, l'Italia ha già messo in atto importanti riforme per raggiungere l'obiettivo». Si tratta della serie di interventi che dovranno essere conclusi entro il 2026. Da Bruxelles arriva la riprova che la Schlein si era prodigata in una clamorosa inesattezza l'indomani della tragedia: il Pnrr non può essere usato per l'emergenza. Torniamo alla von der Leyen e a Venezia, dove la presidente della Commissione Ue (ha visitato la città col sindaco Luigi Bmgnaro) ha detto che «entro la fine del secolo il livello delle acque potrebbe salire da un minimo di 30 centimetri a un massimo che supera il metro. La strada da percorrere è duplice», ha concluso, «da una parte ridurre le emissioni degli edifici per conseguire la neutralità climatica, dall'altra migliorare l'uso dell'energia e dell'acqua». Intanto perle zone alluvionate arriveranno altre centinaia di milioni. Poi, per tutta Italia, toccherà ai 6 miliardi. © RIPRODUZIONE RISERVATA L'intervento L'EMERGENZA ? Per fronteggiare l'emergenza maltempo in Emilia Romagna e nelle Marche il governo ha già stanziato 2 miliardi. L'esecutivo ha poi deciso la sospensione dei tributi fino al 31 agosto. Congelato anche il pagamento delle bollette così come quello dei mutui. LA PIANIFICAZIONE ? L'Unione europea ha annunciato altri 6 miliardi per combattere il dissesto idrogeologico nazionale. A breve Bruxelles dovrebbe inoltre votare per destinare subito 400 milioni ai territori appena alluvionati.
