Oggi Confindustria presenta il Rapporto del 2022 Il Trentino perde 24 posizioni in Europa, Bolzano 7
Nord-Est, la locomotiva deve ripartire

La locomotiva Nord-Est deve re-inventarsi. Deve cogliere le opportunità di «un futuro che sta passando». Chi si adegua ce la farà, a riprendere la corsa. Gli altri no. Oggi pomeriggio (ore 17, cantina Rotari) verrà presentato il Rapporto 2022 della Fondazione Nord-Est. Dopo la presentazione dello studio le conclusioni dell'incontro saranno affidate a Fausto Manzana, presidente di Confindustria Trento, e ad Heiner Oberrauch, presidente di Assoimprenditori Alto Adige. II Nord-est continua ad essere un'area dinamica rispetto al resto d'Italia. Nel periodo dal 2000 al 2019 il Pil della macroregione è infatti cresciuto del 9,1%, quello del resto d'Italia del 2,6%. L'area si pone ai vertici nazionali anche per una serie di indicatori che catturano il benessere, come la qualità delle istituzioni, l'istruzione, la formazione e il lavoro. Ma il Nord-est è cresciuto a tassi inferiori rispetto a quelli di altre macro-regioni europee. Una dinamica che ha portato a un sensibile scivolamento verso il basso nella classifica del Pil pro-capite: dal decimo posto del 2000 al ventisettesimo nel 2020. La velocità di crociera è risultata nettamente inferiore rispetto a quella di altre aree europee come il Baden - Wùrttemberg o laBaviera inGermania (che in classifica mantengono le posizioni del 2000), ma anche rispetto al Noreste spagnolo, la macroregione in cui sono inseriti i Paesi Baschi. Il rallentamento del Nord-est coinvolge tutte le regioni, sia pure in maniera diversa, come si legge nel Rapporto. In Europa. Nel ranking europeo del 2000 la provincia di Bolzano si collocava all'undicesimo posto tra le 242 aree geografiche del continente, quella di Trento all'undicesimo, l'Emilia Romagna al ventiduesimo, il Veneto al trentesimo, il Friuli Venezia Giulia al trentottesimo, La stessa classifica calcolata con valori del 2019 vede scivolare tutte le regioni italiane: Bolzano perde sette posizioni, Trento ventiquattro, l'Emilia Romagna ventisei, il Veneto trentasette, il Friuli Venezia Giulia quarantatré. Il tasso medio di crescita delle regioni del Nord-est è dell'I,6%. Cosa è successo. Alcuni fattori che hanno portato la "locomotiva d'Italia" a rallentare il proprio passo vanno da un livello di investimenti inferiore a quello delle regioni europee di testa a una quota di popolazione laureata che rimane tra le più basse del continente, con l'aggravante di una scarsa capacità di attrazione dei talenti da altri paesi e da altre regioni italiane. Il Nordest si trova, dunque, di fronte a una duplice sfida: tornare a far correre la locomotiva al ritmo di crescita più alto d'Europa e condurla a una stazione che non si vede Dal 2001 al 2019 il lavoro ha cambiato volto, anche nel Nord-est. Il settore manifatturiero, che accoglieva più di un terzo degli addetti totali, perde un occupato su sei, in un periodo in cui l'occupazione totale aumenta del 10%. Si arresta anche il comparto delle costruzioni, mentre fanno registrare crescite rilevanti le attività di alloggio e ristorazione (+73%). Gli addetti al settore della sanità e dell'assistenza sociale aumentano del 175%, mentre nel complesso gli addetti ai servizi nel Nord-est passano da un milione e trecentomila a un milione e novecentomila, con un incremento del 45%. Gli addetti nei settori legati al turismo e più in generale all'ospitalità crescono a un ritmo più elevato rispetto alla media (+73% in vent'anni). Crescono, ma meno rispetto ad altre realtà, gli occupati nel comparto della logistica (+4,8%). Gli addetti alle attività ad elevata intensità di conoscenza crescono invece del 35%, ad un ritmo inferiore rispetto a quello generale dei servizi. Uno dei segreti per una buona crescita è di puntare su beni sempre più complessi (ad altro contenuto di valore aggiunto) Secondo il Rapporto Nord-Est, la riduzione del numero degli occupati indipendenti risulta interessante in un'area che ha sempre avuto un alto tasso imprenditoriale. Il dato è particolarmente accentuato tra i giovani. Oggi gli indipendenti rappresentano un quinto del totale italiano e anche a livello di Nord-Est, tra il 2009 e il 2019, si è registrato un calo dell'occupazione indipendente pari al -4,4 %, a fronte di una crescita di quella dipendente pari al 3%. Il lavoro autonomia perde appeal, anche se al suo interno cresce la componente femminile, che nel Nord-Est è aumentata dal 26,5 al 29,8%. Scrivono Silvia Oliva e Gianluca Toschi, autori del capitolo specifico: «La dinamica porta a interrogarsi su quando in futuro l'Italia potrà ancora immaginare una spinta alla crescita da parte del lavoro indipendente». A Nord-Est dal 2014 è diminuito il numero delle imprese maschili (-2,7%) ed è aumentato quelle delle imprese femminile (+1,8%). Le imprese straniere sono cresciute del 14,7%: ora solo l'I 1% del totale. La demografìa. Secondo i dati Istat, nel 2052 i "nonni" del Nord-Est (70-79 anni) saranno quasi il doppio dei loro nipoti (0-9 anni), quando nel primo decennio del secolo il numero di nonni e nipoti era sostanzialmente equivalente. Se nel Nord-Est ci sono cinquantotto potenziali "bocche da sfamare" (di età 0-14 anni e over 65) ogni cento potenziali lavoratori (di età 15-64 anni), tra appena vent'anni le "bocche da sfamare" saranno ottantasei. La sostenibilità ambientale. Il futuro del Nord-Est passa dal bisogno di legare i processi produttivi alla sostenibilità ambientale. Lo chiedono i consumatori più attenti, le politiche sempre più stringenti, ma anche c'è anche la possibilità di importanti ritorni economici, come la riduzione dei costi per lo smaltimento dei rifiuti o l'efficientamento dei processi. Nel capitolo viene citata come esempio virtuoso Aquafil, «capace di produrre un filo di nylon ripulendo i mari da reti da pesca abbandonate». Le sfide sociali e ambientali di oggi pongono le imprese di fronte alla necessità di ristrutturare in maniera radicale attività e processi, dal design di nuovi prodotti al contenimento delle emissioni, dalla scelta dei fornitori all'uso dei materiali riciclabili. Gli scenari. Il futuro del Nord-est passa da una sorta di equilibrio tra una propensione alla globalizzazione che, seppur rallentata, proseguirà nel prossimo decennio e una tendenza alla regionalizzazione. Ma il futuro passa pure dalla gestione di una realtà sempre più complessa, in collegamento ormai necessario e irrinunciabile con il digitale e con una filiera sempre più corta rispetto al cliente. Ci sono le condizioni perché la locomotiva riprenda la propria corsa, naturalmente a determinate condizioni, tra cui una strategia per la transizione digitale, l'incentivo per reti di collaborazione tra imprese e ricerca, la generazione di politiche regionali coordinate. Chi è pronto e chi no. Il lungo lavoro di analisi si conclude con «un consiglio appassionato, quasi una parola d'ordine, anzi tre: formazione, formazione, formazione». Ecco invece alcune delle tante caratteristiche che un'impresa deve avere già oggi, per vincere la sfida del futuro che sta passando: è pronto chi sperimenta novità, chi unisce tecnologie e sostenibilità, chi attrezza il territorio con servizi che conciliano lavoro e vita familiare. Non è pronto chi alimenta la paura, privilegia la rendita e pesca voti nel populismo; chi destina gli immigrati a lavori a bassa qualifica; chi ritiene che l'accudimento familiare sia una questione femminile. Manzana e Oberrauch alla Cantina Rotarì Oggi alle 17 la Cantina Rotari ospita la presentazione del Rapporto della Fondazione Nord-Est 2022. Intervengono Stefania Segata (cda Fondazione Nord Est), Luca Paolazzi (Direttore scientifico Fondazione Nord - Est), il ricercatore Gianluca Toschi, Valentina De Marchi (Università di Padova), Roberto Siagri (Presidente del Carnia Industriai Park). Dal 2000 la crescita è stata molto inferiore rispetto alle regioni al top: ecco perché
