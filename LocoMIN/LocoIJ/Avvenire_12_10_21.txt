Scontri, Mattalia rassicura l'Europa «turbamento, non preoccupazione»

Il turbamento è stato grande, la preoccupazione no. Si è trattato di fenomeni limitati che hanno suscitato una fortissima reazione nell'opinione pubblica». L'eco dei gravi fatti di sabato a Roma e delle degenerazioni violente della protesta contro il green pass in Italia si fa sentire anche aBerlino, dove il presidente Sergio Mattarella è in visita ufficiale da ieri pomeriggio, e dove oggi incontrerà la cancelliera uscente AngelaMerkel. La domanda, inevitabile, gliela pone il suo omologo tedesco Frank-Walter Steinmeier, e la sua risposta è un segnale mandato alle cancellerie europee, un invito aguardare allapronta reazione del popolo italiano e delle istituzioni democratiche, piuttosto che al comportamento gravissimo ma isolato di una frangia estremistica. Echi erano venuti ieri anche da Bruxelles. Aveva espresso «completa solidarietà alla Cgil vittima della violenza fascista da condannare vigorosamente» il commissario europeo al Lavoro, Nicolas Schmit. «Condanniamo l'uso della violenza in ogni circostanza», aveva aggiunto il portavoce della Commissione Eric Mamer. Quella di Mattare ila aBerlino è una doppia visita di commiato, per parte sua - scadendo il suo mandato frameno di 4 mesi - e per AngelaMerkel, che attende, per la definitiva uscita di scena, il consolidarsi di una nuova maggioranza, con il suo partito - laCdu - al momento escluso dalle trattative per dar vita al nuovo governo. Ma intanto l'incertezza sul futuro (con l'indebolimento della "locomotiva" franco-tedesca e l'uscita di scena che si profila per due attori fondamentali del rilancio dell'Unione quali sono stati - appunto -Merkel e Mattarella) sembra aver ridato fiato alle "sirene" sovraniste contrarie al potenziamento delle politiche europee, soprattutto in chiave di difesa comune. Il piano di Ursula von Der Leyen volto a rafforzare il progetto europeo e a non assistere nell'inerzia alla delicata composizione in atto della crisi libica, e all'esplodere della crisi afgana, incontra forti resistenze a fronte di un arretrameno degli Stati Uniti nel loro tradizionale ruolo guida in ambito Nato. Mattarella dal fine settennato e laMerkel dalla definitiva uscita di scena (la matassa da sbrogliare è ancora molto complessa, per la nascita di una coalizione "Semaforo" con socialisti, Verdi e liberali), saranno decisivi. E allora Mattarella e Steinmeier, ieri pomeriggio, nel lungo colloquio che hanno avuto, per circa un'ora, al Castello di Bellevue, hanno passato al setaccio tutti i temi scottanti sul tappeto, pandemia compresa, con questi rigurgiti di violenza che si manifestano proprio in una fase in cui la campagna vaccinale sembra far intravedere una via d'uscita. E poi l'Afghanistan, anche alla luce del ruolo di presidente di turno del G20 dell'Italia, e del vertice straordinario di oggi. «L'amicizia tra ItaliaGermania è fondamentale non solo per le relazioni bilaterali ma anche per tutta la Ue», ha detto Mattarella affrontando anche il tema delle divisioni europee. Secondo Steinmeier «i paesi fondatori dell'Europa occidentale e l'Unione Europea devono rafforzare l'impegno e la presenza nei paesi dell'Europa centro-orientale». Per Mattarella occorre «pensare a come incrementare l'integrazione», accreditando l'Europa come «strumento per aiutare e per far crescere, non per esercitare forme di controllo». Occorrono quindi politiche in grado di «convincere le opinioni pubbliche» e anche la Transizione ecologica va gestita «in chiave di integrazione europea perché nessun Paese può farcela da solo». Poi Mattarella (accompagnato dalla figlia Laura) è stato ospite a cena a casa del presidente tedesco, a suggellare un'amicizia anche di carattere personale maturata negli anni.
