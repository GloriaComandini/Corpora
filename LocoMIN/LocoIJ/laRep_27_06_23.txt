L'ALLARME DELLE IMPRESE
L'Italia non cresce più pesa la frenata dell'industria

ROMA - Se tra la fine dello scorso anno e l'inizio di questo 2023 l'economia italiana è stata una sorprendente eccezione, in un'Europa ferma e unaGermania in recessione, l'eccezione si sta rapidamente esaurendo. O forse si è già esaurita, per lasciare posto ai consueti livelli di crescita da zero-virgola. L'ultima conferma in questo senso viene dall'analisi flash sulla congiuntura pubblicata ieri dall'ufficio studi di Coniìndustria. Che fotografa una manifattura, grande motore del Pil nell'uscita dalla pandemia, in decisa frenata, penalizzata dal rallentamento globale. Aziende alle prese con i rialzi dei tassi della Bce, che chiedono meno prestiti e investono meno. E famiglie che acquistano più servizi ma meno beni, a cominciare da quelli alimentari. «Si accumulano segnali di indebolimento», scrivono gli industriali, un campanello d'allarme per il governo, forse troppo frettoloso nel celebrare il "miracolo" italiano. Il primo trimestre infatti si è chiuso con un notevole +0,6%, e una crescita già acquisita per l'anno in corso di 0,9 punti. Per l'intero 2023 però il consenso dei maggiori analisti, citato da Confmdustria, si ferma comunque a un punto: significa che da aprile a dicembre l'economia sarebbe sostanzialmente ferma. E che non si possono escludere uno o più trimestri in negativo. Così, se le previsioni del governo di un Pil a +1% fino a qualche settimana fa potevano apparire prudenti, ora sembrano più realiste, né si intrawedono insperati tesoretti. Mentre il +1,2% previsto per il 2024 rischia di essere ottimista, considerato che il consenso degli analisti si ferma a +0,8%. La frenata più evidente è quella dell'industria, che ha corso tantissimo lo scorso anno ma da gennaio ad aprile ha inanellato quattro mesi di contrazione consecutivi. A maggio ci potrebbe essere stato un piccolo rimbalzo della produzione, ma non tale da invertire la tendenza. Pesa il rallentamento complessivo dell'economia mondiale: dell'Europa, con la locomotiva tedesca in panne, alla Cina, il cui rimbalzo post-lockdown, di cui tutti gli esportatori si aspettavano i benefici, si sta rivelando molto più debole del previsto. Reggono le costruzioni, nonostante la fine della sbornia Superbonus, e i consumi di servizi, su cui si sta spostando il residuo risparmio accumulato dalle famiglie, ma a discapito degli acquisti di beni. Insomma, i propulsori dell'economia stanno tutti calando di giri, e questo ancora prima che la stretta monetaria abbia mostrato i suoi pieni effetti. Il ministero dell'Economia riconosce il rallentamento, ma in una nota spiega che è «realistico attendersi che il tasso di crescita prefigurato nel Def possa essere agevolmente conseguito, se non superato». Almeno 11% quindi sembra al sicuro, grazie anche a una stagione turistica che si prospetta ottima, per presenze italiane e soprattutto straniere, e a un'occupazione che cresce ancora, nonostante salari impoveriti dall'inflazione. Bankitalia, del resto, ha da poco alzato le sue stime per il 2023 al11,3%. Confermando però che si profila un prolungato periodo di debolezza. Il Tesoro cita anche «l'impulso atteso del Pnrr» sugli investimenti di imprese e famiglie, che a questo punto diventa ancora più decisivo, visto che il ritorno del Patto di stabilità da gennaio restringe i margini della prossima manovra. Chiudere presto la revisione del Piano e accelerare la spesa potrebbe ridare carburante all'economia. Ma viste le difficoltà del governo è anche una grande incognita.
