La locomotiva ingolfata
Giovani e fannulloni: i nuovi tedeschi
L'Istituto Ito: «Le imprese mai così poco competitive dal '94. Manca manodopera e i ragazzi rifiutano i lavori scomodi»

? La locomotiva tedesca è ferma. Come ha certificato venerdì l'ufficio federale di statistica, nel secondo trimestre la prima economia del Continente è rimasta al palo. Ma il vero problema, in prospettiva, è rappresentato dalla fiacca dinamica delle esportazioni, da sempre traino della crescita, soprattutto verso i mercati extra europei. Oltre al rallentamento della Cina, che costituisce uno dei principali partner commerciali dellaGermania con un interscambio che nel 2022 si è attestato a 298,8 miliardi di euro, a incidere è anche la perdita di competitività del fiore all'occhiello dell'industria tedesca: la metalmeccanica. Pesano certo i rincari di materie prime fondamentali alla produzione, ma anche il fatto che non si trovano giovani disponibili a lavorare nel comparto. Stando a una recente indagine dell'Ifo Institute, istituto di ricerca con sede a Monaco, a luglio la competitività delle imprese metalmeccaniche è calata a -14,3 punti, il valore più basso dall'inizio delle rilevazioni nel 1994 e in discesa dai -7,4 punti registrati ad aprile. L'ultima volta che il parametro si è attestato a livelli comparabili è stato durante la crisi finanziaria a gennaio 2009, quando segnò -10,6 punti. All'interno del mercato europeo, la competitività è scesa a -8,5 punti, mentre in quello domestico a -4,1 punti. «Nei mercati di sbocco al di fuori dell'Ue, i produttori tedeschi di macchinari e attrezzature si trovano ad affrontare una concorrenza più agguerrita, soprattutto da parte della Cina», ha commentato Nicolas Bunde, esperto del settore presso Tifo Institute. Secondo l'indagine, la mancanza di manodopera qualificata e la scarsità di semilavorati e materie prime hanno limitato la produzione nel 40% delle aziende intervistate. «La carenza di lavoratori qualificati rappresenta una specifica sfida per l'industria dei macchinari e delle attrezzature», ha detto Bunde. Il report dell'istituto di ricerca sottolinea che il motivo è da rintracciare nella scarsa attrazione che l'industria metalmeccanica, dominata da lavoratori anziani, esercita sulle nuove generazioni. I giovani, si legge nello studio, «raramente sono interessati a lavorare su turni». Inoltre, le imprese metalmeccaniche «si trovano spesso in zone rurali». «Se queste aziende vogliono attrarre personale adeguato dalle grandi città» è il suggerimento, «devono rendersi più attraenti come datori di lavoro». Del resto, gli allarmi sulla carenza di manodopera qualificata inGermania si susseguono da tempo. Sempre secondo una rilevazione di Ifo di metà agosto, su circa 9mila imprese quasi una su due (il 43,1%) a luglio ha sofferto per le difficoltà di reperire personale in linea con le proprie esigenze, una percentuale in aumento rispetto al 42,2% di aprile. «Nonostante una crescita economica modesta, molte aziende sono ancora alla disperata ricerca di manodopera idonea», ha spiegato Stefan Sauer di Ifo. Mancano tutte le figure professionali, dall'ingegnere all'addetto ai trasporti, mentre risulta particolarmente colpito il settore dei servizi. In particolare, il 75,3% delle aziende in ambito legale e contabile non trova candidati adeguati. Circa i due terzi delle imprese di trasporto, di architettura e di ingegneria segnala una carenza di lavoratori qualificati. Tra i produttori di apparecchiature tecnologiche, la mancanza di manodopera colpisce il 43,1% delle aziende intervistate, mentre per i produttori di macchinari e attrezzature la percentuale si attesta al 40,9%.
