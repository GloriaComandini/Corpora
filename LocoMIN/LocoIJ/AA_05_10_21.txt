MARIO DRAGHI E L'ENIGMA EUROPA

Col potere statale assoluto Hong Kong, ma ha i suoi grattacapo: il rischio Evergrande, le pressioni liberali interne e le aspirazioni ai mercati aperti. Nell'angolo a destra in alto di China Daily , Xi Jin Ping enuncia massime quotidiane del buon padre, senz'alcun contraddittorio. La UE è assediata, evanescente, divisa. Il Regno Unito scopre la libertà e gli scogli della Brexit sull'impervia via al recupero dell'antico dominio internazionale. LaGermania, locomotiva del vecchio continente, esce in frantumi dalle elezioni federali per un nuovo ruolo nel DopoMerkel. La Spagna è in bilico fra magnificenza nazionale, accanite identità regionali, carente di autorevole maggioranza politica. Macron incapace di aggrapparsi all'orgoglio della grandeur francese, si scontra con il popolo dei giléts jaunes, con le province d'oltre mare che esigono indipendenza e nessuno raccoglie l'eredità di De Gaulle. Nell'intrico delle identità dell'UE, l'Italia è figlia dell' autentico paradosso Draghi e alla genialità espressa alla BCE, dove contrappose alla stabilità la politica del debito buono per lo sviluppo, affidando al credito e non al profitto bancario il benessere di ogni paese. Whatever it takes e Quantitative Easing salvano l'euro e fanno fronte alla demonizzazione del debito pubblico buono. Premier del governo italiano, Draghi mette mano al Recovery Fund con un governo dove la leva finanziaria e la cabina di regia è nelle mani di fedelissimi con ministri che non si discostano dall'autorità del premier. Antichi comunisti ritengono che tutto ciò sia raffinata e brutale astuzia capitalista e richiamano i manoscritti economici filosofici del 1844 e la critica dei francofortesi. Per ora, Draghi ha rivoltato il paese Italia da relitto da salvare al paese in cui il tasso di sviluppo supera le pur ottimistiche previsioni e dove il debito buono sopprime la rigida stabilità. Anche se l'Italia unità resta un miraggio. Sarà una ventata d'aria buona dopo quella stantia dei Lockdown e dei conflitti fravaccini e no - vax. Il governo Draghi è una corazzata che attraversa le Bocche di Bonifacio, apparentemente indifferente alla fragilità e inconsistenza dei partiti; raccoglie e quasi ridà consistenza al sindacato e alla tematica del lavoro dentro la nuova logica dello sviluppo. Occupazione, sicurezza e professionalità, affronta (incredibile dictu est) la laguna della magistratura, le incertezze universitarie e rende insignificanti le elezioni amministrative delle metropoli. Draghi e l'Italia come progetto sperimentale gettano un fascio di luce sulla UE. Draghi, salvato l'euro proclama che la finanza possa, con gli investimenti a debito, dare prospettiva al benessere collettivo. L'Italia, pur divisa, ne sembra affascinata. Quanto può durare l'incantesimo? Quest'ultimo interrogativo richiama il miracolo incompiuto di Turandot, la bellissima che chiede a chi la pretende di sciogliere il suo vero nome. Puccini, affatto misteriosamente, non terminò l'opera. Parimenti rimane oggi un mistero come si possa trovare l'unità del paese Italia e quale sia la chiave dell'unità politica di culture, lingue ed economia d'Europa. (università di Trento)
