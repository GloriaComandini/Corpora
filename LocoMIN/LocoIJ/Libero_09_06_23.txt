Si viaggia a doppia velocità
L'Europa finisce in recessione In Italia 1,4 milioni di assunti

? Dopo laGermania tocca all'Europa. Da ieri, infatti, anche l'Eurozona è entrata in recessione tecnica visto che nei primi tre mesi del 2023 e nell'ultimo trimestre 2022 la crescita economica della regione è stata con il segno meno davanti, fi dato è emerso dai dati pubblicati proprio nelle scorse ore da Eurostat, e alcuni segnali indicano che i rialzi dei tassi della Bce ridurranno ancor di più le prospettive di crescita della zona Euro. Nel primo trimestre 2023 il Pil dei 20 Paesi della zona euro è diminuito dello 0,1% rispetto all'ultimo trimestre dell'anno passato, quando, la crescita economica era calata dello 0,1%, un dato rivisto rispetto a una precedente lettura che risultava pari a zero. A frenare il pil è stata, senza dubbio, la spesa delle famiglie, ridottasi dello 0,3% per l'elevata inflazione e il maggior costo del denaro provocato dalla severa politica decisa dalla presidente Lagarde. A ciò va poi aggiunto il calo della spesa pubblica (-1,6%) visto che i governi han ridotto gli stimoli fiscali per compensare in parte l'impatto dell'aumento dei costi energetici. A livello di Paese i cali peggiori sono stati osservati in Irlanda (-4,6%), Lituania (-2,1%) e Paesi Bassi (-0,7%). Ma ad aver frenato il dato complessivo è certamente il -0,3% dellaGermania, la ormai ex "locomotiva d'Europa" dove è entrato in crisi il modello basato su forniture di gas a basso costo (attraverso la Russia) e uno sbocco privilegiato dell'export (la Cina). E a peggiorare la già complicata situazione tedesca gli esperti di Bloomberg ci hanno messo il carico annunciando che «per Berlino il peggio deve ancora venire». Tra le economie in controdenza da segnalare la bella performance della Polonia (+3,8%), seguita da Lussemburgo (+2%) e Portogallo (+1,6%). E poi ecco l'Italia con un incremento del prodotto interno lordo dello 0,6%. «È molto positivo il fatto che, come confermato anche ieri dall'Ocse, l'economia italiana, pur avendo una crescita inferiore all'anno scorso, è proiettata nelle previsioni della Commissione europea a una crescita dell' 1,2% quest'anno» ha spiegato ieri il commissario Ue all'Economia, Paolo Gentiloni. Insomma, analizzando i numeri e guardando allo stato di salute dei 20 Paesi dell'Eurozona si nota chiaramente una spaccatura in due parti: da una parte gli Stati settentrionali un po' bloccati e fermi, e quelli invece dell'Europa meridionale col Belpaese intesta - seguito da Grecia, Spagna e Portogallo che stanno, un po' a sorpresa, recuperando teneno. Secondo vari economisti la "ricetta vincente" che l'Italia sta portando avanti negli ultimi mesi si basa su due fattori: consumi e investimenti. Cosa che la maggior parte dei grandi Paesi continentali non sembra più in grado di realizzare. E il "modello vincente" sta iniziando a dare anche parecchi frutti. L'ultimo, in ordine di tempo, riguarda le assunzioni estive previste dalle imprese. A giugno saranno 568mila, cifra che arriva a sfiorare quota 1,4 milioni entro agosto. A trainare sono i servizi, col turismo in testa. Ma corre pure il manifatturiero. A delineare lo scenario occupazionale è il bollettino del Sistema informativo Excelsior, realizzato da Unioncamere e Anpal. Numeri in salita rispetto al 2022: rispetto a un anno fa le assunzioni programmate a giugno sono oltre 9mila in più (+1,5%) e nel trimestre circa 37mila in più sul corrispondente periodo. © RIPRODUZIONE RISERVATA
