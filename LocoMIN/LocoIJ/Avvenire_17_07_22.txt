Così pandemia e guerra frenano la corsa verso i 17 obiettivi Onu

Quei 17 obiettivi potrebbero e dovrebbero divenire la colla che tiene assieme le politiche degli attori della comunità internazionale. Oltre che un'ancora comune contro le tempeste geopolitiche paventate da tanti esperti lungo il XXI secolo. Ma l'uno-due rappresentato dalla pandemia e dalla guerra in U craina rischia d'indebolire durevolmente l'Agenda Onu 2030 per lo sviluppo sostenibile. Persino in Europa, continente indicato spesso come 'locomotiva' degli sforzi di convergenza attorno ai 17 obiettivi sottoscritti nel 2015. A sottolinearlo, adesso, sono pure le ultime analisi aggiornate dell'ASviS (Alleanza italiana per il raggiungimento degli Obiettivi di sviluppo sostenibile), consorzio di monitoraggio e sensibilizzazione nato su iniziativa della Fondazione Unipolis e dell'Università di Roma Tor Vergata. Ottenuti ragionando a partire da dati Eurostat, i riscontri permettono in particolare di cominciare a cogliere l'incidenza della crisi Covid sulla marcia degli Stati Ue verso i 17 obiettivi. Nel complesso, l'ASviS evidenzia, fra il 2019 e il 2020, un «rallentamento nei miglioramenti riscontrati negli anni precedenti». Una frenata che pare imputabile proprio all'impatto del primo anno di pandemia. Di fatto, in questa fase drammatica, l'Ue è riuscita ad avanzare solo su 3 sfide: energia pulita ed accessibile, consumo e produzione responsabili, lotta contro il cambiamento climatico. Si registra invece un ristagno in 6 sfide: sconfiggere la fame, istruzione di qualità, pari opportunità, lavoro dignitoso, imprese e innovazione, pace e giustizia. Ma quel che più preoccupa è il peggioramento sui 4 obiettivi restanti: debellare la povertà, salute e benessere, ridurre le disuguaglianze, partnership per gli obiettivi Onu. Insomma, in diversi campi essenziali, una battuta d'arresto o persino un cedimento. I dati del 2020 mostrano un'Italia che può vantarsi di comparire nel plotone di testa europeo, ovvero ben al di sopra della media Ue, soltanto in 2 sfide: lotta alla fame, accanto a produzione e consumo responsabili. In altre 5, figura in mezzo al plotone. Ma nelle restanti 9, ci siamo ritrovati fra i Paesi sotto la media Ue. Nel 2020, l'Italia arrancava ad esempio nella lotta alla povertà, nei servizi idrici e igienico-sanitari, o nella riduzione delle disuguaglianze. Allungando lo sguardo all'intero decennio 2010-2020, nondimeno, la tendenza d'insieme pare più incoraggiante. E Ue ha fatto progressi in 11 sfide su 17, pur registrando in altre 3, in media, un cedimento: riduzione delle disuguaglianze, biodiversità, partnership per gli obiettivi. Inoltre, sempre lungo il decennio, sono 3 pure le sfide in cui i Paesi Uehanno mostrato crescenti discrepanze reciproche: riduzione delle disuguaglianze, energia pulita e accessibile, consumo e produzione responsabili. Ma la "fisarmonica" dei reciproci posizionamenti ha mostrato unaconvergenzainben7 campi: lotte contro povertà e contro la fame, sanità, acqua, città sostenibili, battaglia climatica, giustizia sociale. Insomma, nel complesso, la famiglia europea pare un gruppo in marcia un po' più compatto rispetto al passato. Per ogni sfida, i risultati sono espressi da valori riassuntivi (indici) che sintetizzano una cerchia ristretta di altri valori (indicatori) che misurano i progressi in diversi aspetti di un determinato campo. Così, ad esempio, l'Ue ha fatto progressi nella lotta alla fame anche grazie a una sensibile crescita dei redditi ricavati da ciascun ettaro coltivato: da circa Minila euro per ettaro nel 2010, si è passati a oltre 16mila nel 2018. Inoltre, nel 2020, più del 9% delle colture europee erano biologiche, con un progresso di oltre 3 punti rispetto al 2012. Nel corso del drammatico 2020, in campo sanitario, si è puntualmente registrata la più brusca inversione di tendenza. Fra il 2010 e il 2019, c' erano stati non pochi progressi, come il calo sensibile di chi L'ASviS evidenzia un rallentamento generale dell'Ue sull'Agenda 2030 delle Nazioni Unite Peggioramenti su lotta alla povertà e riduzione delle disuguaglianze Per l'Italia va leggermente meglio, ma resta in ritardo ha denunciato cure non soddisfatte: dal 3,5% all' 1,7% degli europei. Nello stesso periodo, l'aspettativa di vitanell'Ue era cresciuta notevolmente: da 79,8 a 81,3 anni. Ma alla fine del 2020, è di colpo precipitata a 80,4 anni, ovvero lo stesso livello del 2013. Lo studio evidenzia pure, nel periodo 2010-2019, un dato che si è poi dimostrato cruciale durante i successivi tragici picchi della pandemia: un calo del 7,3% dei posti letto pro-capite in ospedale, passati a 532 per ogni lOOmila abitanti. In 2 sfide, l'Italia è salita in cattedra. Nella lotta alla fame, siamo terzi, a un soffio da Spagna e Danimarca, facendo decisamente meglio rispetto aGermania e Francia. Posizionamento invidiabile anche nel consumo e nella produzione responsabili, solo dietro all'Olanda, dopo aver sorpassato Francia eGermania lungo il decennio. Ma in altre sfide, precipitiamo invece in coda, come nel caso del lavoro dignitoso, davanti solo alla Grecia. Rispetto agli altri membri Ue, l'Italia registra «una più alta quota di pari time involontario (5,1% contro 2,5% dell'Ue nel 2020), di Neet (23,3% contro 13,7% dell'Ue nel 2020) e unpiùbasso tasso d'occupazione (61,9% contro 71,7% dell'Ue nel 2020)». Inoltre, dopo la Bulgaria, siamo pure il Paese d'Europa con le maggiori disuguaglianze, in parte per ragioni legate al nodo occupazione. Patiamo «una più bassa ratio tra tasso di occupazione giovanile e totale (67,7% contro 84,8% dell'Ue nel 2020) e una maggiore disuguaglianza nella distribuzione del reddito (in Italia nel 2020 il 20% più ricco della popolazione ha 6,1 volte un reddito maggiore rispetto al 20% più povero, contro il 5,2 della media Ue)». Siamo penultimi, davanti alla Grecia, pure nella sfida "Pace, giustizia e istituzioni solide", anche per via «di una maggiore durata media dei procedimenti civili e commerciali (527 giorni nel 2018, contro i 297 della media Ue) », oltre che per un uso poco diffuso di Internet nei servizi amministrativi. Nonostante qualche progresso lungo il decennio, brilliamo ben poco anche nel campo dell'istruzione: rispetto alla media Ue e in particolare ad altri grandi Paesi, contiamo ad esempio «unpiùbasso tasso di laureati (28,9% contro 40,5% dell'Ue nel 2020)». Tutti dati preziosi, quelli dell'ASviS, che sembrano suggerire anche all'Italia la necessità imperiosa di raddoppiare gli sforzi per tornare pienamente in carreggiata in vista dell'orizzonte 2030.
