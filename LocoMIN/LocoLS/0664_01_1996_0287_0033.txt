L A STAMPA Spettacoii Venerdì 18 Ottobre 1996 25 In scena a Fabriano nel ruolo di Billie Down, l'eterna svampita che alla fine si fa donna Valeria: bellezza & stupidità Valeria Marini sotto judy Holliday in «Nata ieri» La Marini debutta con «Nata ieri» FABRIANO DAL NOSTRO INVIATO Una lenta piroetta sui tacchi a spillo, una minuscola borsa appesa al braccio, uno spacco abissale che taglia in due l'abito nero, lungo fino al polpaccio: Valeria guadagna il palcoscenico del teatro Gentile da Fabriano e la madre Gianna, seduta in una delle prime file, s'illumina di orgoglio. Il grande momento è arrivato, stasera, dopo la prova generale di ieri, la Marini debutta in un ruolo che sembra costruito apposta per lei: la Billie Down di «Nata ieri», l'emblema della svampita che si fa donna, la storia dolce e amara del riscatto di una ragazza di «bellezza e stupidità mozzafiato». «E' una gran sfida aver accettato questa parte - dice Valeria poco prima di andare in scena -, da Patroni Griffi e dai miei colleghi sto imparando moltissimo. Ho capito la differenza che passa tra l'essere e il fare: prima, quando recitavo la parte della svampita negli spettacoli del Bagaglino, facevo la caricatura di qualcuno, adesso non "faccio", ma "sono"». E la conferma arriva dal palcoscenico, per esempio da quel dialogo con il giornalista Paul Verrall (Raspar Capparoni), quello in cui la protagonista vestita solo di un pulloverone bianco e di un paio di calzettoni neri tirati giù sulle caviglie, inanella le sue soavi battute da ragazza che sta scoprendo l'amore: «Ho capito che per arrivare al tuo cuore dovevo passare per il tuo cervello». Oppure risponde alle domande insidiose del boss che la mantiene (Stefano Santospago): «Che cos'è una penisola?». «Una nuova medicina». «Ma no, quella è la penicillina». Fasciata dai vestiti Anni 50 di Fernanda Gattinoni (l'abito di velluto nero della scena clou, gran scollatura e lucido ricamo, era stato creato nientedimeno che per Ingrid Bergman) la Marini si muove a suo agio nella bella scena, tutta in bianco e nero, firmata da Aldo TerUzzi. Emozionata? Quel tanto che basta: «E' bello trasmettere emozioni al pubblico». Arrabbiata per le critiche che molti personaggi del mondo del teatro hanno espresso «a priori» sulla sua performance? Neanche un po': «Io non avrei mai espresso un giudizio su una collega, soprattutto senza aver ancora visto il suo lavoro». Paura di ricevere, dopo quella del regista Bigas Luna, altre delusioni professionali? Assolutamente no. Anzi: «Quella di "Bambola" è una vicenda che mi ha molto amareggiato: mi auguro che l'esperienza di "Nata ieri" mi risarcisca in qualche modo di quei dispiaceri». Stando alle affermazioni del regista finora sono tutte rose e fiori: «Valeria è una stupenda locomotiva - sostiene Patroni Griffi -, sulla scena ha un grandissimo carisma, le sue osservazioni non sono mai sciocche, si affida a me e ai colleghi con fiducia. Merita dieci e lode». Ma «Nata ieri», scritta da Garson Kanin nel 1945, rappresentata in teatro con enorme successo e poi al cinema, con la regia di George Cukor e Judy Holliday protagonista (per il ruolo vinse l'Oscar), non è solo la storia bril¬ lante di una bella ragazza: «Al centro del mefitico intrigo tra malaffare e politica - spiega Patroni Griffi - l'autore ha messo una creatura innocente, una "idiota" nel senso dostoievskiano della parola, una sorta di personaggio alla Rousseau, adatto a un Pigmalione che oggi, più modernamente, diremo allo stato brado della sua femminiltà, la quale prende coscienza di se e di¬ venta una donna umana, combattiva». Osservando la Marini sulla scena, torpida e passiva nelle sottovesti di raso, ma anche combattiva e sagace nella fase della riscossa, viene da pensare che anche lei, come Billie, stia compiendo un suo personale percorso di crescita. Fulvia Caprera Un Patroni Griffi furioso attacca il teatro italiano FABRIANO. Un atto d'accusa forte e chiaro, una mitragliata di denunce contro il teatro pubblico italiano e contro i suoi maggiori rappresentanti: alla vigilia del debutto di «Nata ieri» Patroni Griffi si leva una gran pietra dalla scarpa e risponde a tutti quelli che, senza ancora aver visto il suo nuovo spettacolo, si sono indignati e scandalizzati. «Sulla mia scelta ne ho sentite tante - dice - considerazioni avventate e imprudenti, compresa quella secondo cui questa commedia non sarebbe degna di essere ammessa ai benefici governativi, insomma alle sovvenzioni. Io invece sostengo che pro¬ prio questo è il testo che lo Stato dovrebbe rappresentare, per evitare che proseguano certe inutili masturbazioni». E qui Patroni Griffi entra nel merito: parla degli «antichi peti e delle vecchie pernacchie che compongono la rappresentazione del "Macbeth" di Carmelo Bene, in scena al Teatro di Roma». Chiama in causa Ronconi e la «sua ennesima Medea affidata, non si sa perché, a un interprete maschile... Ma non basta: l'onanismo continua, mi riferisco a Strehler, al suo "Arlecchino" che si rappresenta da 50 anni, e a quelT'Avaro" che come tutti sappiamo non si farà «Si scandalizzano per la mia commedia, ma cosa devo dire delle pernacchie di Bene e di Ronconi che sceglie un uomo per fare "Medea"?» mai». Secondo il regista «Nata ieri» è una «commedia importante e scottante per la realtà italiana perché parla di corruzione, di concussione e di tangenti», un testo diverso da quelli che altri autori «continuano a rileggere e ripetere, senza cercare nulla di nuovo nell'immenso repertorio del teatro e prendendosela invece, ben protetti dalle loro sovvenzioni, con quelli che hanno delle idee». Dopo i registi tocca alle attrici, «spesso dimentiche del loro passato». Patroni Griffi cita Piera Degli Esposti colpevole di aver dichiarato che «il teatro non si fa con le tette e con il culo», la definisce un'«invenzione del partito comunista di Bologna» e passa alla Guerritore che, a proposito di «Nata ieri», avrebbe dichiarato: «Mi vergogno che nel teatro italiano ci sia una come la Marini». Il produttore Alessandro Giglio fa sapere che non si sa ancora se lo spettacolo godrà o meno dei contributi statali e precisa che «in molte occasioni la commedia è stata portata a esempio del degrado del teatro privato in Italia». Nonostante tutto Patroni Griffi è contento: «Per fortuna questo è un mestiere libero, al quale ci si può condannare anche senza essere iscritti all'albo professionale». [f. c.J Nuova serie tv Brace Willis passa ai cartoni NEW YORK. Bruce Willis si dà ai cartoni animati! E' infatti tra gli ideatori e i produttori di una nuova serie televisiva americana di cartoons, piena di action, dal titolo «Bruno, the Kid» (Bruno, il ragazzo). C'è già chi l'ha definito un misto di «Die Hard», «Mamma, ho perso l'aereo», «Trae Lies», ((James Bond», «McGyver», «Mission: Impossible»; con un tocco di humor apprezzato anche dagli adulti. Willis si cala totalmente nel programma: dà la voce all'interprete principale, e canta perfino il blues che fa da sigla. «Quando avete un problema chiamate Bruno», fa il motivetto. L'occhialuto Brano ha undici anni, parla sei lingue ed è un vero mago del computer. Le sue avventure iniziano quando, un giorno, al computer, crea il suo alter ego virtuale, un detective con grandi abilità nelle arti marziali e un buon orecchio per la musica. Inavvertitamente manda (via E mail s'intende) il dossier del suo alter ego a Globe, un'organizzazione top secret. Quando all'agenzia arrivano quelle credenziali, rimangono sbigottiti e decidono di assumere Bruno, quale loro nuova spia, per intralciare i criminali e mantenere la pace mondiale. Non sanno d'aver a che fare con un ragazzo. Quando è contattato per le missioni segrete, Bruno comunica esclusivamente via computer; e ciò che vedono, a Globe, è un'immagine computerizzata, tridimensionale di Willis. Nessuno sa come Bruno passa il tempo libero, nemmeno la sua migliore amica, Leecy. I genitori, Howard e Grace, pensano studi, nella cameretta. Bruno riesce sempre a trovare un sistema per salvare il mondo; mantenendo il suo normale profilo di ragazzo, in casa e a scuola. I cattivi sono Lazio, Gigahertz; Koos Koos e Von Trapp. Tim Curry, Jim Belushi e George Segai sono tra quelli che prestano le voci ai delinquenti. «Siamo entusiasti di lavorare con Willis in questa serie animata» - afferma Phil Roman, direttore della Film Roman -. E' importantissimo per questo progetto, e il concetto di un protagonista in virtual reality, generato da computer, aggiunge una nuova dimensione». Giuseppe Ballaris OPERAZIONE TRASPARENZA 85.000lire PER I VOLI NORD-SUD Per qualsiasi volo di andata o ritorno sulle tratte Milano-Bari, Milano-Reggio Calabria, Milano-Napoli, Torino-Napoli e Torino-Bari, ritirando il proprio biglietto in aeroporto (85.000 lire costo vivo del volo + 6.000 lire di tasse aeroportuali). Air One riserva, su ogni volo, tutti i giorni, 10 posti a tariffe uniche per 1 primi 10 che prenotano con 7 giorni di anticipo. 60.000lire PER I VOLI CENTRO-SUD E CENTRO-NORD Per qualsiasi volo di andata o ritorno sulle tratte Roma-Bari, Roma-Reggio Calabria, Roma-Milano, Roma-Torino e Roma-Crotone, ritirando il proprio biglietto in aeroporto (60.000 lire costo vivo del volo + 6.000 lire di tasse aeroportuali). LE CONDIZIONI PIÙ'TRASPARENTI Queste tariffe sono valide fino al 10 dicembre '96 e riguardano tutti i voli in operativo con Boeing 737. Su ogni volo ci sono 10 posti riservati alle prime 10 persone che - con almeno 7 giorni di anticipo sulla partenza prevista - prenotano e acquistano un volo negli aeroporti di Fiumicino, Linate, Bari Palese e Reggio Calabria o tramite il Centro Prenotazioni Air One*. Il biglietto potrà essere ritirato direttamente negli aeroporti. Su queste tariffe non sono consentite riduzioni; i biglietti non sono rimborsabili né totalmente, né parzialmente e non è possibile utilizzarli con altre compagnie. LA CONSEGNA PIÙ1 COMODA A CASA TUA "Telefonando al Centro Prenotazioni Air One e comunicando il proprio numero di carta di credito per il pagamento, la compagnia riserva un comodissimo servizio di recapito a domicilio del biglietto con sole 10.000 lire in più sul prezzo del volo! L'AUTONOLEGGIO PIÙ' CONVENIENTE Ai passeggeri Air One che arrivano per primi, Hertz offre una tariffa di autonoleggio, eccezionale: un'auto per 24 ore a sole 85.000 lire - comprensive di 150 Km di percorrenza, copertura assicurativa completa ed IVA - (+ 10% di tasse aeroportuali), prenotando volo e auto con un'unica telefonata al Centro Prenotazioni Air One. LE COCCOLE PIÙ' ONESTE Air One dedica questa operazione a tutti quelli che vogliono vederci chiaro in fatto di promozioni. A coloro che hanno già viaggiato sui suoi aerei e a quanti non hanno ancora apprezzato il servizio su un volo Air One. Essere tra i primi conviene sempre, con Air One ancora di più. Telefonate subito! Chi dorme non piglia pesci, né voli, né auto a noleggio. CENTRO PRENOTAZIONI Da tutti i distretti Roma esclusa 1478-48880 Dal solo distretto di Roma e cellulari 06-488800 INFORMAZIONI 06-56386216 Hertz noleggia Ford ed altre ottime vetture. Volare è bello, coccolati è meglio