LA STAMPA Sport Lunedì 29 Luglio 1996 29 Grande mezz'ora di dominio azzurro: dal trionfo di Martinello a quello della Bellutti Silvio e Antonella vanno a ruota libera Per la prima volta l'oro premia il ciclismo femminile ATLANTA. In mezz'ora, e dev'essere un record, l'Italia del ciclismo su pista ha finito di vincere una medaglia d'oro e ne ha vinta un'altra. Prima Silvio Martinello di Padova, anni 33, poi Antonella Bellutti di Bolzano, anni 28, rispettivamente nella prova individuale a punti, dove detenevamo il titolo olimpico con Lombardi a Barcellona '92, e nell'inseguimento, dove non solo non avevamo mai vinto, ma non ci eravamo mai sognati di poter vincere (e qui abbiamo cominciato anche a vincere nell'inseguimento maschile, con Andrea Collinelli). Martinello ha cominciato da pistard, inseguitore a Los Angeles 1984, senza grossi risultati, poi è passato alla strada, dove ha affinato lo sprint, poi ha fatto un po' le due specialità: l'anno scorso a Bogotà ha vinto il titolo mondiale dell'individuale a punti e, con Marco Villa, quello dell'americana a coppie, quest'anno ad Atene ha messo la prima maglia rosa del Giro d'Italia, tenendola per due giorni, perdendola, riprendendola, tenendola per altri due. Su strada è diventato famoso come locomotiva di Mario Cipollini nelle volate, su pista non è diventato famoso perché nessuno riesce più a diventare famoso facendo quelle gare. Su strada ha litigato con Cipollini (ora c'è pace), su pista ha trovato un accordo perfetto con se stesso. Ieri ha vinto come ha voluto, prendendo il controllo della corsa già dai primi sprint. Ricordiamo che si tratta di 20 sprint, con punti per i primi 4 arrivati (a scalare 5,3, 2 e 1 punti), cioè uno sprint ogni 8 giri dei 160 che, su un velodromo di 250 metri come quello di Atlanta, fanno 40 chilometri. Come una frenetica breve tappa su strada, senza però la ruota libera pei far riposare le gambe e senza freni, si capisce. Gara di audacia e di tattica, ieri poi su un legno non ancora asciugato bene dalla pioggia della notte e minacciato negli ultimi 10' da nuove goccioline. Fatto fuori il titolatissimo svizzero Risi da una congiura, nel senso che presto gli è stato rifilato un giro di ritardo con un'azione di molti, ispirati soprattutto dal francese Moreau, Martinello ha controllato il francese stesso e l'australiano O'Grady. Ha vinto 7 sprint, all'ultimo ha fatto partire il' canadese Walton e l'australiano, che si sono aggiudicati l'ultimo punteggio doppio, togliendo a Moreau il podio (e sono favori che verranno ricambiati). Antonella Bellutti dopo due giri aveva più di un secondo sulla francese Marion Clignet che ha 32 anni ma sembra sua nonna. Quando si è allungata sul manubrio rivoluzionario si è un po' rilassata, la francese le è arrivata a circa 1 ". Nuova accelerazione e dopo due minuti di gara 2 secondi di vantaggio, saliti a 5 alla fine. Persine Pindaro troverebbe difficile poetare su una corsa del genere. Niente record mondiale, proprio non era il caso di asfissiarsi. Verso la fine la francese si è persino alzata, scuotendo la testa anzi il casco. Pensiamo che poche volte - e parliamo di tutti gli sport - ci siano state due gare così facili per il primo, persino così noiosamente giuste, semplici. Grandi discussioni, si capisce, sulla posizione della Bellutti, ancora più allungata, se possibile, di quella di Collinelli. E' regolare, anche se la federazione internazio- Qui accanto lo stile di Antonella Bellutti, 28 anni di Bolzano, prima azzurra inseguitrice a trionfare ai Giochi Sotto a destra Silvio Martinello, padovano di 33 anni, pistard e stradista, lanciatore di Cipollini negli sprint del Giro, vincitore ai Mondiali '95 in Colombia della corsa a punti e dell'americana a coppie LO STUDIO DELLE POSIZIONI DELLA BELLUTTI IA NUOVA POSIZIONE PREVEDE I GOMITI COMPLETAMENTE DISTESI. I PUGNI SONO UNITI. LO STESSO SCHEMA, MA CON I GOMITI PIEGATI IN UNA POSIZIONE PARZIALMENTE TRASVERSALE E CON LE MANI SEPARATE TRA DI LORO DI 10 CENTIMETRI. l!HI»llllirVIIIUW!Um««W!B LO STESSO SCHEMA, MA CON I GOMITI LEGGERMENTE PIEGATI IN UNA POSIZIONE A FRECCIA E CON LE MANI DISTANTI FRA LORO DI 20 CENTIMETRI. LO STESSO SCHEMA, MA CON IL CASCO MODIFICATO LA POSIZIONE TRADIZIONALE PREVEDE INVECE I GOMITI PIEGATI CON LE BRACCIA PIÙ1 BASSE DEL TRONCO E LE MANI UNITE. In questi disegni è illustrata la sintesi degli studi condotti dal professor Antonio Dal Monte e dalla sua équipe per ottimizzare la posizione di Antonella Bellutti sulla bicicletta, allo scopo di ottenere la massima riduzione nella resistenza dell'aria durante la corsa. I cinque disegnini mostrano, dall'alto, le quattro posizioni studiate per la ciclista azzurra nella galleria del vento: quella adottata è la prima. La quinta, quella più in basso, è invece la posizione standard della maggior parte degli inseguitori. Le differenze tra i diversi assetti sono notevoli: secondo gli studi degli esperti nella galleria del vento, le prime quattro figure offrono una minore resistenza all'aria. naie sta studiando qualche cavillità per vietarla nel futuro, secondo la filosofia per cui il ciclista agonista deve pedalare grosso modo come il ciclista turista. E' una posizione difficile da tenere per i pochi minuti della gara, quasi impossibile da tenere in allenamenti anche brevi. E dunque tutti potevano adottarla qui, allungare un manubrio non è un problema. E Del Monte infatti, lo scienziato inventore di questa variante biomeccanica, è stupito dalla mancanza di imitatori. Naturalmente se si mette un brocco in quella posizione, brocco rimane. Se si mette un atleta medio, non vince un'Olimpiade. Anto¬ nella Bellutti è una che ha fatto anche atletica leggera, primatista italiana juniores dei 100 ostacoli, 13"46 nel 1985, che ha messo tanto sport nella sua vita. «Ho un fratello ciclista, io ho fatto anche nuoto, ho provato il triathlon ma la corsa lunga era un'agonia. Sono nel ciclismo di preparazione olimpica dal 1994». Insegnante di educazione fisica, ama la musica classica. E' una bella ragazza bruna, alta, non formosa, con un viso molto intelligente. Non ha un fidanzato, o non vuole dire che ce l'ha, tiene pochi hobby: «Troppo sport ad assorbirmi. Ho smesso anche di insegnare in una palestra». Martinello ha approfittato della medaglia per lanciare il problema dell'anello coperto in Italia: «Tre medaglie d'oro e neanche una pista coperta, da noi. Tre medaglie d'oro, e neanche un anello in legno di 250 metri, del tipo di quello che ormai ospita tutte le gare importanti». Maglia rosa o medaglia olimpica?, gli è stato chiesto. E lui: «La maglia rosa per un professionista è tanto, ma l'emozione olimpica è unica». Sulla gara: «Ci vuole preparazione, colpo d'occhio, senso tattico, e un po' di fortuna. Il mio caso: sono partito sapendo che potevo essere protagonista, ero sicuro di me. Non è stata facile, si capisce, l'incidente è sempre in agguato, ma devo dire che dopo 30 giri ero sicuro del successo, a parte attacchi di sfortuna». Poi siamo tornati con la Bellutti, in una sorta di lungo balletto fra giornalisti e atleti e dirigenti e addetti al cerimoniale e medici dell'antidoping, con confusioni, ritardi, incontri, scontri. La francese Clignet ha parlato con invidia della utilissima posizione in bici dell'italiana. «Poteva assumerla lei. Comunque giuro che ci vogliono le gambe». Una lunga telefonata a casa, perché? «Per piangere tanto, di gioia. Ho fatto atletica per quindici anni, ho mancato la partecipazione a Seul 1988 per male ad un ginocchio, arrivo finalmente ai Giochi e vinco l'oro». Il futuro? «Se incremento la potenza aerobica, posso cercare l'ora, in quella posizione. Qui ho ehminato la detentrice del record, la McGregor inglese». Infine, nella corsa a punti femminile, sfortunatissima Nada Cristofoli, 25enne di Pordenone, che nel giro preliminare non ha potuto evitare la coreana Kim Yong Mi, caduta in curva, finendo a sua volta a terraha gareggiato lo stesso, finendo decima. Oro alla francese Lancier. Gian Paolo Ormezzano BOXE Il nostro uomo di punta paga la troppa ingenuità e viene battuto dal kazako; Oliva: «Deve imparare a lavorare» Aurino eliminato da Jirov per quattro minuti di follia \idoz ko alprimo round contro il cubano Rubalcaba; resta in lizza solo Perugino ATLANTA. L'uomo di punta della boxe olimpica italiana, Pietro Aurino, deve arrendersi negli ottavi di finale di fronte al temibile kazako Jirov, per colpa di quattro minuti di follia, a cavallo tra il secondo e il terzo round, che gli sono costati il match. L'azzurro partiva bene, veloce e pungente, dimostrando intelligenza tattica; colpiva e rientrava con ordine, chiudendo il primo round in vantaggio per 5-3. Nella seconda ripresa, il kazako si faceva molto più aggressivo, costringendo Aurino alla zuffa. Il pugile di Torre Annunziata non si tirava indietro, forse con un briciolo d'ingenuità, cadendo nel tranello di Jirov, il quale stancava Aurino pareggiando al termine della terza ripresa, facendo anche traballare con un feroce gancio sinistro l'italiano proprio in chiusura. L'azzurro sembrava aver finito la benzina nel round conclusivo e lasciava l'iniziativa totalmente a Jirov che piazzava il break vincente, grazie soprattutto al gancio destro, e portava a casa l'incontro con il punteggio di 18 a 13. Patrizio Oliva, visibilmente amareg- Antonio Perugino (a sinistra) ha imparttito una severa lezione allo svedese Roger Pettersson giato, ha avuto parole critiche per Aurino: «Purtroppo Pietro non ha capito che alla classe bisogna aggiungere il duro lavoro - sottolinea il tecnico italiano -. Dopo aver combattuto intelligentemente all'inizio, ho detto ad Aurino di fare attenzione perché il kazako era pericoloso e lui mi ha risposto di stare tranquillo perché l'avrebbe messo al tappeto. Poi nella seconda ripresa l'avversario ha imposto un duro scambio». Così non si disputerà il tanto atteso scontro Aurino-Tarver, il quale si è sbarazzato senza faticare troppo di Kowah, pugile della Sierra Leone, in quella che avrebbe dovuto rappresentare la rivin¬ cita dell'incontro dei quarti di finale dei campionati del mondo di Berlino, quando l'americano vinse con un discutibile verdetto. «Peccato, sarebbe stato un ottimo match - ha detto l'allenatore dello statunitense - Però sono convinto che Tarver avrebbe prevalso. Antonio è molto più in forma che non a Berlino e in questo momento non teme nessuno». Gli altri due italiani ancora nel tabellone hanno avuto una sorte alterna. Nei medi-leggeri nessun problema per Antonio Perugino che ha dominato il modesto svedese Petterson, già battuto due volte in precedenza, concludendo l'incontro con un 18-4 che la dice lunga sull'andamento del match. Nulla da fare, invece, per Paolo Vidoz che si è dovuto inchinare alla potenza del cubano Rubalcaba, gran favorito per l'oro. Dopo una partenza in salita, dove l'azzurro subiva un conteggio, l'italiano perdeva in lucidità, lasciando l'iniziativa al potente caraibico che subito ne approfittava mandandolo al tappeto e l'arbitro interrompeva l'incontro. Simone Sandri De Zan in trincea ELLA giornata ciclistica di ieri ci poteva stare anche la tentazione della retorica: e di fatti ci si è immediatamente tuffato Adriano De Zan, che ha accompagnato la gara di Silvio Martinello nell'individuale a punti con i toni trionfali di un bollettino di guerra. «Il dominio di Martinello è in-con-tra-stato», declama sillabando in tono vagamente ducesco. Lo chiamano dallo studio e lui, pienamente calato nella veste della piccola vedetta lombarda, risponde: «Presente». Quando poi il milite De Zan riesce finalmente a mettere le mani sul povero Silvio Martinello, lo alluviona con una specie di bollettino della vittoria, proprio alla «firmato Diaz», e sullo sfondo del velodromo olimpico si possono vedere armate crucche che risalgono in disordine le valli che avevano disceso con orgogliosa sicurezza. Per fortuna Martinello è un adulto padrone di sé e dice cose di puro buon senso, riportando tutto alle dimensioni dovute. Ma evidentemente era un giorno insidioso, perché si poteva cadere anche in un altro tipo di retorica, quella del ciclismo sport della fatica, esercizio dei poveri. Per poi essere subito smentiti dalla scesa in pista di Antonella Bellutti, su una bicicletta aerospaziale come quella della medaglia d'oro nem I cletl I quel dell'inseguimento Andrea Collinelli, telaio tipo supergraziella, ruota posteriore lenticolare, posizione in sella a «canna di fucile», casco ingegneristico con visiera di plexiglass incorporata. La sorpresa maggiore tuttavia viene dopo perché la potentissima Bellutti schianta effettivamente come auspicato la sua avversaria francese Marion Clignet. Ma poi si toglie il casco fantascientifico, e sulle prime sembra un'anonima praticante di questo sport da fachiri, asciugata dalla fatica, desessualizzata dallo sforzo protratto. E invece si scioglie i capelli, ed ecco una cascata castana e ondulata, una chioma da ragazza che non sfigurerebbe in discoteca neanche dopo tre chilometri di faticaccia. De Zan si commuove, ricorda con un nodo alla gola i grandi pistard del passato, Roma 1960, Beghetto, Bianchetto, Gaiardoni. Durante la premiazione di Martinello si fa un po' sorprendere dal ritmo della cerimonia. Invece durante la premiazione della Bellutti imbrocca alla perfezione tutti i tempi. Non appena si capisce che stanno per partire le note di Fratelli d'Italia, il patriota De Zan annuncia: «L'Inno di Mameli!». E comanda: «Sull'attenti!». Perché è stata una bella vittoria. Un po' littoria, dite? Zitti, disfattisti. Edmondo Berselli elli | Vi proponiamo splendidi appartamenti con lussuosissime finiture, nelle vie più prestigiose del centro di Parigi: m e ' c/i' 9/once/et Nel 17° arrondissment, a 300 nu. dall' Arco di Trionfo con prezzi a partire da 478.000 F.Fr. Se vuoi conosca? dettagliatamente lune le opportunità di investimento immobiliari' di lURI' l'I a Parigi, compiili e spedisci il coupon a: 'E'R^E.T.I. ■ '.Promozioni Immonifìari Italia: 16129 Genova • Via C. Barabino 13 ini.6 , lel.010 / 586.604 • tel. e fax 010 / 586.473 NOME \ COGNOME INDIRIZZO TEL. CITTA . I