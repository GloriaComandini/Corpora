LA STAMPA Estero Domenica 21 Gennaio 1996 7 Colloquio in nome dell'antico legame transalpino con la Chiesa, Wojtyla saluta: vive la France Chirac, visita al Papa come de Gaulle «Sarò al vertice di Torino» ROMA. «Vive la France!». Con questo piccolo strappo al solenne protocollo nel momento del commiato, Giovanni Paolo Secondo ha sottolineato a modo suo l'importanza che la Chiesa attribuisce alla visita di Stato del presidente Jacques Chirac in Vaticano, 37 anni dopo quella del generale de Gaulle. E Chirac, un cattolico praticante che ha messo i rapporti con la Santa Sede al centro della sua politica estera, ha parlato della visita come di una rinnovata testimonianza della fedeltà della Francia, «figlia primogenita della Chiesa», alla tradizione cristiana. I rapporti tra la Chiesa e la Francia erano buoni durante le presidenze di Georges Pompidou, Valéry Giscard d'Estaing e Frangois Mitterrand, ma non all'altezza di quel «legame storico» che risaliva ai re franchi e che non solo Chirac ma anche Papa Wojtyla vogliono ristabilire. A settembre, il Pontefice si recherà in Francia per celebrare il 1500° anniversario della conversione di Re Clodoveo al cattolicesimo. Chirac è arrivato in Vaticano poco prima delle undici accompagnato dalla moglie Bernadette. Era in frac nero e portava il cordone dell'Ordine piano che gli era stato offerto poco prima dalla segreteria di Stato, (de Gaulle ricevette da Papa Giovanni XXIII la massima onorificenza pontificia, l'ordine supremo del Cristo). II Pontefice ha ricevuto Chirac nella Sala del Trono poi si è intrattenuto con lui nella sua biblioteca privata per una quarantina di minuti. (Il colloquio privato di de Gaulle durò venti minuti, dopodiché il generale s'inginocchiò per ricevere la benedizione). Rivolgendosi ai giornalisti dopo l'incontro con Chirac, il Papa ha sottolineato che «questa visita è molto importante per ciò che la Francia sta facendo per la Chiesa e per i suoi obiettivi». Com'è noto la Santa Sede cerca alleati sulla scena internazionale per contrastare la «morale laica» che a suo avviso viene propagata dall'Onu e dagli organismi internazionali. Chirac ha sottolineato l'identità di vedute con la Chiesa sulla Bosnia, sul Medio Oriente, «sulle rive del Mediterraneo così care ai popoli del Libro», e soprattutto in Africa, dove la Chiesa è molto attiva. «La Francia è determinata ad aiutare quel continente a trovare la sua pace e il suo destino». Nessun accenno alla questione dei test nucleari che il Pontefice aveva sollevato la settimana scorsa. Anzi, il portavoce del Vaticano Joaquin Navarro Valls ha sostenuto che l'atteggiamento del Papa verso la Francia è più comprensivo di quanto possa sembrare. Ed ha ricordato alcune sue recenti affermazioni sui test («Bisognerebbe abolirli. Almeno ridurli. Ma forse la Francia ha le sue ragioni»). Trentasette anni fa Charles de Gaulle fece coincidere la sua storica visita di Stato in Vaticano con una visita ufficiale in Italia, i Chirac non lo ha fatto, anche per sottolinea- IL MINISTRO DEGLI ESTERI O, nessun rinvio dell'unione monetaria europea. I danni sarebbero superiori ai vantaggi, anche se, parallelamente, ci sono grossi problemi da affrontare, primo fra tutti la disoccupazione», mi dice il ministro degli Esteri, Susanna Agnelli. Nel suo studio alla Farnesina, appena rientrata da impegni di lavoro a Berna e a Venezia, e in procinto di ripartire per il Medio Oriente (oggi vedrà Arafat a Gaza per le elezioni palestinesi) dopo un pranzo di lavoro con il collega francese de Charette, un ritmo massacrante del quale non sembra risentire, la signora Agnelli afferma di «seguire con distacco» le vicende e le polemiche politiche italiane, anche se si augura che sia Lamberto Dilli, per la sua competenza e per la stima di cui gode in Europa, a guidare sino in fondo la presidenza semestrale dell'Ile. Cominciamo dalla Francia, signora Agnelli. Gli incontri tra Dini e Juppé a Parigi e tra lei e de Charette a Roma. La lettera di Chirac a Scalfaro con gli auguri per il semestre italiano. Infine, l'annuncio che il presidente francese sarà a Torino il 29 marzo. Possiamo dire che la piccola crisi tra Italia e Francia si è definitivamente chiusa? «Direi proprio di sì. I nostri rapporti con la Francia sono tornati quelli che sono sempre stati e che dovrebbero sempre essere. L'Europa ha bisogno della concordia tra Italia e Francia, e i due Paesi hanno entrambi bisogno e voglia d'Europa. Sì, dobbiamo considerare chiusa questa vicenda impropria». Oltretutto era un handicap per la nostra presidenza europea... «Certo, è noioso cominciare una presidenza in disaccordo con un qualsiasi partner, e questo era doppiamente vero con un partner come la Francia, a cui siamo legati da tanti interessi politici, geografici e di ogni altro tipo». re l'importanza della sua visita alla Santa Sede. Ma non c'è alcuna intenzione polemica, assicurano all'Eliseo. E ricordano la lettera calorosa di Chirac ad Oscar Luigi Scalfaro di qualche giorno fa. Superato anche il contenzioso sul vertice europeo di Torino per l'inaugurazione della Conferenza intergovernativa il 29 marzo: ieri a Parigi il premier Alain Juppé ha annunciato a Dini che Chirac sarà della partita. E il ministro degli Esteri Hervé de Charette lo ha confermato durante un pranzo di lavoro ieri con Susanna Agnelli. In un primo tempo Chirac aveva detto che non sarebbe venuto. La sua visita è iniziata ieri mattina con un sosta a San Luigi dei Francesi per un momento di preghiera prima dell'incontro in Vaticano. Dopo la visita alla Santa Sede Chirac ha offerto un pranzo al cardinal Angelo Sodano a Villa Bonaparte, sede dell'ambasciata francese al Vaticano. Nel pomeriggio, visita alla basilica di San Giovanni in Laterano, dove il cardinale Camillo Ruini lo ha nominato protocanonico, carica che spetta ai capi di Stato francesi dai tempi di Enrico IV e che Charles de Gaulle aveva ricevuto nel 1959. Andrea di Robilant Il controverso tema degli esperimenti nucleari è stato evitato Il presidente francese Chirac con Papa Giovanni Paolo II durante la visita ufficiale in Vaticano «Stop ai test» Protesta verde in Vaticano ROMA. «Chirac dà ascolto al Papa: stop agli esperimenti nucleari»: questa la scritta sul lungo striscione giallo che un gruppo di una cinquantina di Verdi e di attivisti di Greenpeace, tra i quali Carlo e Marina Ripa di Meana, ha steso di fianco al colonnato di piazza San Pietro, mentre passava il corteo delle auto che ha accompagnato in Vaticinio il presidente francese. Chirac. La manifestazione, svoltasi pacificamente, è stata sorvegliata da un numeroso gruppo di agenti di polizia e carabinieri. «Siamo qui per riaffermare l'impegno totale dei Verdi contro la sperimentazione tesa al perfezionamento delle armi nucleari ha detto Ripa di Meana -. Ci auguriamo che Chirac possa almeno sospendere l'ultimo test previsto e aprire un nuovo clima propizio». La protesta è continuata parallelamente ai due successivi impegni di Chirac a Roma: all'ambasciata francese presso la Santa Sede e nella chiesa di San Giovanni in Laterano. [Ansai «Pace fatta in nome dell'Europa» La Agnelli: follia rallentare Maastricht A sinistra il ministro Agnelli A destra il presidente Dini e il ministro degli Esteri francese Hervé de Charette «La disoccupazione è il problema più grave I governi dovranno parlare di moneta unica e parallelamente dei problemi del lavoro» Oggi sarà in Israele e vedrà Arafat a Gaza L'ex segretario di Stato Usa Henry Kissinger ha sollevato la questione della mancanza in Europa di un vero centro di rappresentanza politica La nostra presidenza appare comunque destinata a essere, come dire, in salita. Improvvisamente, o quasi, si è aperta una discussione, in Europa e anche in Italia, sull'opportunità di rinviare l'unione monetaria oltre la data prevista del 1 gennaio 1999. Questo a causa della congiuntura economica, col rallentamento della crescita e l'aumento della disoccupazione, anche e soprattutto nel Paese-locomotiva, cioè in Germania. Lei che ne pensa? «Penso che sarebbe assurdo aprire un simile problema, un mese dopo la conferma ufficiale delle date, al vertice di Madrid. Vede, ho visitato tutte e 14 le capitali degli Stati membri, in preparazione del semestre italiano, e in nessuna di esse ho avvertito segnali del genere. In ogni caso, la valutazione dei dati economici di ciascun Paese, ai fini dell'unione monetaria, avverrà non prima del 1998. A parte questo, è di per sé giusto e opportuno fare ogni sforzo possibile per risanare i conti pubblici. Le faccio un esempio: in Argentina, il presidente Menem ha applicato i criteri di Maastricht e ha risanato l'economia, anche se, ovviameli-te, l'Argentina non aveva obblighi di questo genere, non essendo certo membro dell'Unione europea». E tuttavia restano grosse preoccupazioni, prima fra tutte la crisi dei posti di lavoro... «Questo è verissimo, la disoccupazione è un problema molto grave, il più grave. Ma, che io sappia, nessun governo nell'Ile pensa di risolverlo rallentando il percorso di Maastricht. Tutti invece pensano, e anch'io penso, che, quando si parla di unione monetaria, bisogna parlare in parallelo della disoccupazione. Il vertice di Torino, che precederà l'apertura della Conferenza intergovernativa, dovrebbe dedicarvi una parte importante dei suoi lavori. Certo, contano i pro¬ getti di grandi reti di comunicazione, di grandi infrastrutture, come pure è vero che occorre rendere più flessibile e mobile il mercato del lavoro, anche con corsi di formazione e di qualificazione, incentivare le piccole e medie imprese, ecc. Ma io credo che sia necessario anche e soprattutto uno sforzo di fantasia, d'immaginazione, inventare qualcosa che rappresenti un messaggio per i giovani europei, qualcosa che faccia loro capire di essere parte attiva dell'integrazione economica e monetaria». Per esempio? «Per esempio, un sei-vizio civile europeo per i giovani dei vari Paesi, che lo preferiscano al servizio militare. Qualcosa del genere sta già accadendo in Germania, tentiamo su scala europea. Certo, bisognerà trovare i finanziamenti, ma intanto studiamo l'idea e lanciamola». Da questo punto di vista, un rinvio puro e semplice dell'unione monetaria rischierebbe di non risolvere nulla, anzi di aggravare i problemi... «Non avrebbe senso. Rallentare Maastricht e attenuare i suoi vincoli significherebbe un danno proprio per i Paesi più in difficoltà, che si troverebbero, dopo un po', con maggiori problemi di bilancio e quindi più lontani dal traguardo della moneta unica». Forse le classi dirigenti europee, e anche i media, hanno la responsabilità di non avere spiegato a sufficienza il significato vero di Maastricht. «Può darsi. In realtà è necessario sapere che Maastricht, l'Unione economica e monetaria, è la sola risposta possibile dell'Europa alla sfida del mercato globale, mondiale, alla competizione sempre più forte di nuove aree come l'Asia, e domani la stessa Anerica latina. Senza questa risposta, si va a una decadenza dell'Europa, a un peggioramento e non a un miglioramento del suo livello di vita». Per non parlare degli stessi Stati Uniti. Ha visto con quale enfasi i giornali americani hanno pubblicato le notizie sulla congiuntura tedesca e sulle difficoltà dell'Uem? «Gli americani sono già tanto preoccupati della concorrenza giapponese e asiatica e naturalmente temono un aumento della competitività europea. Ma restano un alleato essenziale e comunque non è per far loro un dispetto, ma per noi stessi, che dobbiamo procedere sulla strada dell'Uem. Cercando di farci capi re meglio dai nostri cittadini». Torino, 29 marzo, la Conferenza intergovernativa. Con quali obiettivi della presidenza italiana? «La Conferenza, di per sé, deve approfondire la parte politica del Trattato di Maastricht, pensando al prossimo «allargamento», cioè a quando non saremo più 15, ma 26 o più, e l'Ue non dovrà per (mesto perdere efficacia e credibilità nelle sue decisioni. Il nostro obiettivo è assicurare la funzionalità dell'Unione, aumentando i casi di voto a maggioranza, rivedendo la stessa composizione della Commissione, in modo da tener conto del numero dei Paesi, ma anche della popolazione rappresentata. Noi vorremmo anche una figura che rappresentasse l'Unione nelle relazioni esterne, una sorta di segretario generale o altro. Qualcuno che possa rispondere alla famosa domanda di Kissinger: se voglio chiamare l'Europa, chi chiamo?» Torniamo all'economia. L'Italia ce la farà a entrare nel gruppo di testa dell'Unione economica monetaria? «Dini ci spera seriamente. A patto che continuiamo a lavorare duro e che possiamo presentarci all'esame del 1998 con dei risultati complessivi e di tendenza molto positivi. Poi si vedrà. D'altra parte, uno dei compiti della nostra presidenza è di sovrintendere a un negoziato molto importante, circa le regole per chi è nel primo gruppo e per chi è dietro, affinchè, come ho detto a Strasburgo, non si riduca l'Europa a un nucleo blindato di pochi Paesi virtuosi. Chi restasse un po' dietro deve avere possibilità immutate di recuperare. Continuando a fare, ovviamente, i suoi sforzi». Per concludere. Alla vigilia e anche all'inizio di questa presidenza europea, c'erano molte preoccupazioni fra i nostri partner sulla continuità dell'azione italiana. Pensa che siano ancora fondate? «C'è un voto del Parlamento, che vincola qualunque governo a certe linee-guida. Per il resto, sinceramente, non so. Certo, se ci saranno elezioni, tutto diventa imprevedibile. Se non ci saranno, è ugualmente difficile fare pronostici. E' difficile ovunque, figurarsi in Italia. Quel che posso dire è che la permanenza di Dini faciliterebbe enormemente il nostro compito europeo. Quanto a me, osservo il tutto con un certo distacco. Del resto, se non facessi così, mi accuserebbero di voler difendere questa poltrona». Aldo Rizzo