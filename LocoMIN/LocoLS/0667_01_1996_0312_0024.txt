22 Martedì 12 Novembre 1996 Società e Cultura LA STAMPA la memoria. Adue anni dalla morte, raccolti gli scritti politici del grande storico del '700 Venturi, lumi di libertà Fra impegno di studioso e passione civile Franco Venturi. In basso, da sinistra, Foà e Galante Garrone OTORINO AGLI entusiasmi generati dalla nuova Spagna repubblicana alla dura realtà della Russia stali nista, dalle battaglie della Resistenza al primi problemi sorti dopo il ritorno della democrazia, dalle speranze aperte con il rapporto di Krusciov al XX Congresso del pcus allo choc dei fatti d'Ungheria. Ci sono gli eventi più importanti e drammatici fra gli Anni Trenta e gli Anni Cinquanta negli «scritti politici» di Franco Venturi, il grande storico del Settecento scomparso ottantenne nel dicembre 1994, che Leonardo Casalino ha raccolto in volu¬ me con il titolo La lotta per la libertà. L'antologia esce oggi da Einaudi accompagnata da due saggi introduttivi di Vittorio Foà e Alessandro Galante Garrone, suoi compagni nell'esperienza azionista, di cui pubblichiamo in questa pagina un'anteprima. Impegno civile e lavoro di storico si sono sempre intrecciati in Venturi, alimentandosi e ispirandosi a vicenda. E la «lotta per libertà» si può assumere come l'aspetto unificante della sua personalità umana e intellettuale. Suo padre Lionello, cattedratico di storia dell'arte a Torino, era uno dei dodici docenti che nel '31 avevano rifiutato di giurare fedeltà al fascismo e per questo era riparato in Francia, fl giovane Franco, ventenne studioso fresco di fama per il suo primo lavoro, Lajeunesse de Diderot, tornò in Italia per partecipare alla Resistenza. A Parigi si era legato con Carlo Rosselli, il fondatore di Giustizia e Libertà, e questo incontro lo aveva segnato. Dopo la Liberazione diresse per breve tempo GL, fino alla chiusura per mancanza di fondi. Sono i mesi di più intensa passione civile, sul fronte di quella «rivoluzione democratica» che era iscritta nel programma del partito d'azione. Dopo la fine di quell'espe¬ rienza abbandonò la lotta politica per seguire a Mosca, come addetto culturale, l'ambasciatore Manlio Brosio, antico amico di Gobetti. Si fermò in Russia fino al '50, e fu in quegli anni che potè tornare ad approfondire gli studi prediletti, ma senza mai dimenticare la sua ispirazione fondamentale: fedele sempre, come scrive Galante Garrone, a queir «Illuminismo di cui egli è stato lo storico più grande», e che «ai suoi occhi non è solo patrimonio e appannaggio di certi Paesi e di certe fasi storiche, ma è una luce che spetta agli uomini di ogni Paese accendere e alimentare e riaccendere». [m. as.] Vittorio Foà La sua difesa del Risorgimento «Il fascismo non è figlio dell'unità» L-, ELABORAZIONE del pen/ siero politico di Giustizia e Libertà non è stata piana e lineare, la durezza dello I scontro politico si rifletteva sulla ricerca. La discussione sul Risorgimento, dove per la prima volta si rivelò il rigore di storico e insieme di politico del giovanissimo Venturi ne è un esempio. La vicenda è nota. Nella sua prima fase Giustizia e Libertà aveva con troppa facilità, e non senza concessioni agiografiche, affermato la sua filiazione risorgimentale, anche in competizione con un'analoga filiazione rivendicata dai fascisti. Nella primavera del 1935 Caffi e Chiaromonte avviarono la polemica: dal principio di nazionalità, dall'idea stessa di Stato-nazione, nasceva la reazione autoritaria: il fascismo. La polemica toccava la sostanza stessa del movimento politico. Carlo Rosselli (...) accettava parzialmente la critica consigliando prudenza: perché regalare il Risorgimento al fascismo: «Il sentimento nazionale esiste... dobbiamo ridurci all'ipocrisia dell'internazionalismo astratto e impotente dei socialisti vecchio stile?». Netta era invece la risposta di Venturi che riconduceva la facilità di una polemica politica al rigore storiografico. Egli non accetta che la storia sia usata come strumento politico: solo il rispetto della storia può dare chiarezza e rigore alla politica. (...) Nella risposta a Chiaromonte Venturi ricordava la commistione di valori nella lotta contro Napoleone, come il Risorgimento avesse sciolto quella commistione di rivoluzione e di reazione che diede vita alla nazione. Venturi rilegge Mazzini e ricorda che per lui, fin dal 1830, «l'unico modo per rimanere liberi è quello di liberare gli altri attorno a sé». Ancora: «E' un errore confondere questa idea di nazione con il nazionalismo del tempo presente. L'unità nazionale era la forma che doveva assumere una libertà attiva, espansiva, rivoluzionaria. Nella parte migliore del Risorgimento l'unità è inseparabile dalla libertà». Ripensando a questa polemica a tanti anni di distanza è chiaro che la negazione del principio di nazionalità non era nel 1935 solo spirito goliardico, antipatriottico, diciannovista, c'era un'angoscia profonda, la paura che il nazismo fosse «Un errore confondere l'idea di nazione con il nazionalismo» veramente figlio delle rivoluzioni nazionali e ne avesse quindi ereditata la forza. Io stesso ebbi quel terrore nel 1938. La Resistenza ci avrebbe restituito la certezza del principio di nazionalità, della Nazione-libertà, quella legittimata dalla libertà dei suoi cittadini e rispettosa delle altre nazioni. Naturalmente nella vicenda storica la nazione può essere l'una oppure l'altra cosa e la politica sta appunto nel distinguere, nello scegliere, quindi nella responsabilità. Vittorio Foà Galante Garrone Così visse la fine di GL «Ci siamo rifiutati di essere diversi da quel che eravamo» A-metà settembre del 1945, quando non erano sfiorite le grandi speranze suscitate dalla liberazione e dal I governo Parri, il direttore di GL (Franco Venturi, ndr) riteneva ancora possibile un fattivo contributo dell'Italia alla costruzione di una «solida democrazia basata sulle classi popolari». E volgendosi col ricordo a uno dei momenti peggiori della nostra storia, affermava che «l'8 settembre eravamo deboli, ma già meno deboli, malgrado tutto, del 25 luglio»: e questo perché proprio dalla nostra debolezza e dalla necessità che tutto era da rifare è nata la Resistenza. E rivendicava all'Italia soprattutto «il diritto alla costruzione della democrazia». Quella democrazia che era non solo un diritto, ma la nostra dignità. Si alternavano già, sempre più spesso, i timori alle speranze. Lo preoccupavano certe correnti liberali, che tendevano non a costruire la libertà per tutti, ma a difendere i loro privilegi, soprattutto economici: sotto l'usbergo della «apoliticità, che è in fondo abdicazione». Riprendevano forza i vecchi partiti, e perfino im corporati¬ vismo statalista di vecchio stampo. Ci si avvicinava così, con l'avanzarsi dell'autunno, alla ormai inevitabile crisi del governo Parri. Il 25 novembre 1945, quando ormai la partita appariva perduta, Venturi giocò a carte scoperte. Era giunto il momento di fare il punto, con molta franchezza, «senza molti peli sulla lingua». E, chiedeva, come unica via d'uscita, una immediata convocazione della Consulta a Montecitorio. Ma ormai la crisi era diventata inevitabile. E con Parri il Partito d'Azione, dopo aver fatto la sua parte nell'antifascismo e nella Resistenza, si allontanò sempre più dalla ribalta della vita politica italiana. Il giornale, ancora guidato con grande vigoria dal suo direttore, (...) prolungò fin che potè la sua grama esistenza, fino a quando, il 4 aprile 1946, si congedò dai lettori con una sobria e severa Autocrìtica: più che un commosso addio, una serie di domande poste a sé medesimo e a tutti noi. Venturi rievocava le origini e il breve tragitto del giornale, e la volontà «che tutti ci animava di far giustizia sul serio, di consolidare politicamente e socialmente quelle che erano state le «Abbiamo sperato in un'Italia rinnovata Ci siamo sbagliati?» conquiste della insurrezione». Si era sperato in una Italia rinnovata da un legame tra la forza armata della Resistenza e il popolo. «Ci siamo sbagliati?». (...) E ancora: «Se oggi dobbiamo cessare le pubblicazioni del quotidiano, è anche perché ci siamo rifiutati di essere diversi da quel che eravamo. L'importante era che tutti sapessero con chi volevamo accompagnarci per strada. E se questo siamo riusciti a fare, ciò ci basta». Alessandro Galante Garrone FATTI e gente Maraini compie 60 anni ma non li festeggia ROMA. Dacia Maraini compie domani sessant'anni, ma non li festeggerà: «Sarà un giorno come un altro, di quelli da non sottolineare in pubblico». Per singolare coincidenza alla Maraini sono arrivati due regali, due «gradite sorprese»: il Presidente Scalfaro l'ha nominata «Cavaliere di Gran Croce» per «alti meriti letterari»; il 10 dicembre riceverà ad Agrigento il Premio Pirandello. In questi giorni ha appena consegnato il manoscritto del nuovo romanzo, Dólce perse, che sarà pubblicato da Rizzoli in febbraio. [AdnKronos] La Loren e Mastroianni peri 90 di Soldati LA SPEZIA. Sono attesi anche Sofia Loren e Marcello Mastroianni alla festa del novantesimo compleanno di Mario Soldati organizzata dal Comune di Lerici, a Villa Marigola (centro studi della Cassa di Risparmio della Spezia). L'appuntamento è per domenica prossima, con un gran buffet e la proiezione dei film più famosi dello scrittore (da Piccolo mondo antico a La provinciale). A parlare di Mario Soldati ci saranno Garboli, Raboni e Franco Giraldi. Tra gli invitati, i figli dello scrittore e Stefania Sandrelli. (Agi) Cossiga presenta il libro di Romano MILANO. Non capita spesso che alla presentazione di un saggio storico sia presente uno dei protagonisti. Ma è accaduto ieri a Milano al Circolo della Stampa, dove il senatore Francesco Cossiga ha partecipato al dibattito sul libro di Sergio Romano Le Italie parallele (Longanesi) che lo vede, appunto, fra i protagonisti del «terzo dopoguerra». Ne hanno discusso con l'autore Giorgio La Malfa, Giorgio Rumi e Giulio Anselmi. Mediaset: 500 milioni per ricostruire la Fenice VENEZIA. Fedele Confalonieri presidente della Mediaset, che da ieri ha riunito al Lido la convention del gruppo, incontrerà stamane il sindaco Massimo Cacciari e gli consegnerà 500 milioni come contributo per la ricostruzione del Teatro La Fenice. Fedele Confalonieri, appassionato di musica, è anche vicepresidente della Filarmonica della Scala. LETTERE AL GIORNALE Vie della musica, non tutte maestre; i trucchi della Bundesbank Il «sublime» per Carlo Maria Giulini L'intervista rilasciata da Carlo Maria Giulini, apparsa su La Stampa del 18 scorso, non mi ha sorpreso né è del tutto infondata, quantomeno come uno dei significativi sintomi dell'attuale situazione storica della musica, anche e soprattutto sotto il profilo della creatività. Perciò a mio avviso merita qualche puntualizzazione, stimolato anche dalla sessantennale amicizia che mi lega al Maestro, mio ex compagno di studi conservatoriali romani, con rapporti continuati negli anni lino ad oggi. Lascio da parte qualsiasi disquisizione, piii o meno oziosa, sul «sublime» cui si appella l'amico per dar forza alla sua tesi decisamente ostile alla musica nata nell'ultimo cinquantennio. Infatti mi è parso abbastanza ingenuo, con effetti scontatamele tautologici, chiedere l'opinione di alcuni diretti interessati, i compositori, ognuno dei quali ovviamente padronissimo di trovare l'estasi e il sublime dove gli pare e piace. Comunque prendere il «sublime» o altro elevatissimo concetto come categoria di giudizio critico a fronte della musica d'oggi mi pare alquanto improprio. Vorrei chiedere al Maestro dove riscontra quelle supreme altitudini d'arte, oltre che nei suoi (pochi) autori prediletti, nei molti altri che hanno contribuito al cammino della musica nei secoli passati. E congiuntamente mi vien fatto di chiedergli come mai, assolvendo implicitamente dalla sua severa condanna gli autori del primo cinquantennio - i «mostri sacri» della cosiddetta avanguardia storica per non dir d'altri -, tali autori trovano ben raramente, anche in pochi casi singoli, ospitalità nei suoi programmi. Per cui si sarebbe portati a concludere che per Giulini il «sublime» o comunque l'Arte musicale con l'a maiuscola è unicamente concentrata negli autori da lui privilegiati (per altro, pur non essendo compositore dotato di pagine sublimi o di valore eccelso, l'amico ha diretto mie musiche in varie occasioni, mirabilmente, inutile dir¬ lo; quindi ora la mia profonda gratitudine si tinge anche di un po' di rimorso, e di perplessità...). In ogni caso ben comprendo la posizione di Giulini, conoscendo da lunga data la sua intensa e ben dosata sensibilità e la sua seria formazione di musicista e di direttore. D'altronde la sua posizione, riconosciamolo, non è dissimile in pratica (seppur non confessata) da tutti o quasi i suoi pari, i «divi della bacchetta», e che trova più di un consenso tra i suoi fans e in gran parte del pubblico (e in qualche misura anche nel sottoscritto), benché i media distribuiscano con generosa e indiscriminata larghezza, qualifiche di «grandi», patenti di «genio» e «capolavoro». Tuttavia l'ammirato Maestro non deve né può dimenticare che le innumerevoli vie della musica non sono solo le poche «strade maestre» da lui eccellentemente percorse. Gli saremmo infinitamente grati se ne percorresse altre, beninteso di suo gradimento, tra le molte che hanno costellato la musica del XX secolo, che non per niente è certo annoverabile tra i fondamentali della storia del linguaggio. Guido Turchi I disastri degli escursionisti II cacciatore nel contesto di una legge severa com'è la 157/92 è presente sul territorio in forma temporanea e saltuaria. Fa il suo colpo e se ne va e nell'ambiente ritornano la tranquillità e la pace. Diversa la presenza turistica ed escursionistica: è durevole e perdura dai primi di aprile alla fine di novembre con una pressione che inizia dalle luci dell'alba e termina al crepuscolo di ogni giorno, di di pioggia compresi. C'è da sorprendersi se specie boschive, vietate alla caccia, come il gallo cedrone ed il francolino di monte, sotto l'impatto di una presenza antropica insostenibile vanno scomparendo o localmente sono già scomparse? Scrivo per la prima volta in vita mia, spinta dal lamento di autori e scrittori per l'aumento delle imposte. Si lamentano e mettono in risalto le grandi spese alle quali vanno incontro per produrre le loro opere. Tutto vero, ma a me sono venute le lacrime per l'avvilimento e l'invidia! Perché? Mi spiego subito. Classe 1936.60 anni ad agosto. Laurea in lingue (Bocconi), ho insegnato francese e inglese per 40 anni e sono in pensione per raggiunti limiti di età, dal 1-9-1996. Statale. LA LETTERA DI O.d.B. V. G., Torino GENTILE Signora Professoressa, lei firma con nome cognome e indirizzo, ma chiede di non esser citata. Ubbidisco ma la sua è una lettera molto bella, anche con i miei piccoli tagli perché lo spazio è quel che è. «Per esercitare decorosamente in modo aggiornato e credibile la mia professione, ho dovuto viaggiare a mie spese, acquistare libri, riviste, giornali. Adoro la carta stampata e lo studio e ho sempre fatto tutto ciò con passione, considerando il lavoro una "missione" (c'è da ridere). Risultato: poco più di 2 milioni mensili a fine carriera. Negli ultimi 15 anni i miei colleghi più giovani mi hanno sempre apostrofato con ironia perché non avevo approfittato delle leggi che favorivano le baby-pensioni. "Sei ancora lì?" era la domanda dei quarantenni che incontravo. Nessun rimborso spese, pagamento imposta completa. Riconoscimento so- L'insegnante versa lacrime frustrate ciale quasi zero. Queste le ragioni delle mie lacrime alla lettura del lamento per le spese di famosi autori in viaggi, ricerche, ecc. Le ragioni dell'invidia sono, invece, dovute alla mia frustrazione personale per la mancanza del talento che ha reso famosi questi autori che tanto ammiro e di cui acquisto le opere e continuerò ad acquistarle (sinché potrò permettermelo). Preciso: ho un marito a reddito fisso; ho allevato decorosamente due figli; non sono ricca di famiglia; non ho mai praticato l'assenteismo. Ora andrò ad ingrossare le file dei pensionati che peseranno sulle spalle delle nuove generazioni con grandi sensi di colpa perché le speranze di vita soprattutto delle donne sono spropositate. Basta la salute! E' solo uno sfogo, scritto di getto, che non interesserà a nessuno. Firmo ma non desidero essere citata. Saluti e auguri...». Ricambio senz'altro, saluti e auguri, gentile Signora Professoressa. La sua lettera è bella perché così appassionata e sincera, umile e orgogliosa insieme. Lei, infatti, ci racconta come un peccato di debolezza il fatto di esser stata sempre onesta e come un peccato di invidia, la sua ammirazione per gli altri. Dopotutto, la sua riuscita personale e familiare è una gran cosa. Oreste del Buono E che fa tutta 'sta gente all'assalto dell'ultimo ambiente naturale? La risposta è: di tutto. Ed in questo «di tutto» sono compresi la raccolta di bacche silvestri, di nocciole, di castagne, di funghi, di asparagi, di fiori, di lumache, ecc. quando addirittura il turista non fa il bracconiere e si riempie il bagagliaio della macchina con legna tagliata e preparata dai proprietari locali. C'è infatti da rilevare che non appena il foraneo urbano e di pianura si sente in libertà ritiene di essere in terra di nessuno dove tutto è lecito, con le ovvie conseguenze. Rolando Bier Cavasso Nuovo (Pn) I conti in rosso della locomotiva tedesca Ma veramente noi italiani siamo così cretini da ricadere sempre sugli errori storici del passato fidandoci dei tedeschi? Si scrive che la linea tedesca di rigore a tutti i costi sta trionfando.... Ma quale rigore se il signor Kohl ed amici vogliono spostare l'80% dei Ministeri di Bonn a Berlino con una spesa di oltre 400.000 miliardi di marchi tedeschi? Altro che i discorsi del presidente della Bundesbank, Tietmeyer: «Nell'Urne, senza trucchi...». Ogni Paese socio della Comunità Eur - Italia, Francia, Spagna e prima, Germania, hanno 81 deputati ora, la Germania con l'ex Bit ne ha di più - questi bastano per poter capovolgere i giochi a Bruxelles e a Strasburgo. I trucchi e la sicurezza della Bundesbank e del signor Tietmeyer si potrebbero scoprire in sei mesi: basterebbe che la Corte di Giustizia dell'Aia costringesse la Germania di Helmuth Kohl ad abolire la Legge sulla difesa dei dati (Datenschutz Gesetz), legge palliativa della non trasparenza che ha agevolato molti crimini nazisti e comuni. Prima che si costituisca l'Europa di Maastricht deve scomparire e questa deve essere una delle tante condizioni di nostri politicanti nostrani - se veramente sono capaci di salvaguardare gli interessi e la dignità degli italiani. Solo così si potranno conoscere approssimativamente i conti in rosso della grande locomotiva tedesca se veramente l'inflazione è al 5% e se la disoccupazione è al 10,87%! Noi sappiamo con certezza che gli italiani, qui emigrati e cittadini di uno Stato membro, hanno superato il 20% di disoccupazione, mentre la manodopera che viene dall'Est viene occupata e pagata sotto tariffa. Storture della cosiddetta economia libera, mentre i sindacati e gli uffici dell'Ispettorato del lavoro devono stare a guardare. Questo è il cavallo di battaglia del cavaliere Tietmeyer, della Deutsche Bundesbank - «senza trucchi la Germania ce la farà» -. E la morale va a farsi benedire?! C. Sciacca, Hannover Allora la Padania esiste davvero Qualche settimana fa la «Procura generale della Padania» ha avvertito il sostituto procuratore di Aosta di guardarsi bene dal chiamare Bossi a deporre in quanto, trattandosi di cittadino «straniero», è necessario richiedere prima l'autorizzazione a procedere da parte del Parlamento Europeo. La cosa mi impensierisce; allora la Padania esiste davvero!..., con tanto di magistratura e, penso, ministro della Giustizia e... tutti gli altri ministri che occorrono ad uno Stato! Ed io che non mi ero accorto di non essere più in Italia! Scherzi a parte, vorrei sapere, allora, come mai il Bossi, che si dichiara (o viene dichiarato) «persona straniera» ha un seggio (e relativi emolumenti) nel Parlamento italiano; i nostri governanti non si sono ancora accorti del controsenso oppure stanno facendo lo «gnorri» come quando a Venezia il Bossi ha fatto ammainare la bandiera tricolore e nessuno, dico nessuno, dei presenti (militari compresi) si è mosso per farlo arrestare sui due piedi per oltraggio alla nazione italiana? La verità è che siamo nel caos più totale e in tutto questo terremoto la Lega costituisce pur sempre una bella riserva di voti, da non lasciarsi scappare. Franco Besozzi Porto Valtravaglia (Va) Mani pulite e mani odorose Ho letto su La Stampa del 27 ottobre dichiarazioni di tale Zamboni dell'Associazione «Mani Pulite», sul ministro Di Pietro. Lo si accusa di essersi venduto per un piatto di lenticchie e di essere andato con Prodi che (oh gioia dello Zamboni!) era uscito a suo tempo dagli uffici giudiziari di Milano piangente. Io ricordo di aver visto il servizio tv ma senza piangenti... nemmeno Poggiolini. Rimane il fatto di incoerenze di questi movimenti spontanei che, sorti sotto i migliori propositi, si perdono lungo la strada confluendo «fino al collo» in uno schieramento politico e finiscono, davvero, per farsi comperare per meno di un pugno di lenticchie. Maurizio Fusco, Imperia * r