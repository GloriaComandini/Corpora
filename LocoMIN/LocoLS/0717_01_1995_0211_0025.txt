LA STAMPA Economia Domenica 6 Agosto 1995 25 La Cisl: più posti ad aprile, ma cresce lo squilibrio tra Nord e Mezzogiorno lavoro, al Sud niente ripresa In 4 regioni la metà dei disoccupati d'Italia ROMA. Soldo chiama soldo, dice un proverbio, e lavoro chiama lavoro, dice uno studio della Cisl sui dati Istat degli ultimi due anni. In Italia l'occupazione diminuisce dove già ce n'era poca, mentre il recupero di posti avviene nelle zone già più favorite. Per dirla ancora più semplicemente: nel Centro-Nord si aprono nuove possibilità di impiego, per il Sud, invece, gli spazi si restringono ancora. E neanche gli ultimi dati Istat, quelli relativi ad aprile, servono a sollevare la situazione, nonostante segnalino una ripresa del mercato del lavoro: rispetto a gennaio ci sono infatti 313 mila occupati in più (61 mila in agricoltura, 78 mila nell'industria e 238 mila nelle attività terziarie non commerciali), ma il recupero di posti di lavoro è distribuito in modo non equilibrato tra il Nord, che ha 160 mila nuovi occupati, il Centro che ne ha 51 mila e il Sud, dove l'aumento è stato di 102 mila posti. Insomma, nonostante la tendenza sia migliorata, ad aprile nel Meridione mancavano ancora 126 mila posti per riportare i livelli occupazionali a quelli di un anno prima. Ma ci sono altre considerazioni da fare: innanzitutto che, malgrado il recupero di aprile rispetto a gennaio, il tasso nazionale di disoccupazione si riduce appena dal 12,21 all'I 1,95 per cento, questo a causa di un aumento delle persone in cerca di un lavoro (ossia che prima non avevano occupazione, né la cercavano). Poi, fanno notare alla Cisl, il recupero occupazionale è maggiore nel settore del lavoro autonomo rispetto a quello dell lavoro dipendente. «Inoltre - spiegano gli autori dello studio - la somma dei senza lavoro in Campania, Sicilia, Calabria e Puglia ad aprile '93 rap¬ presentava il 44,74 per cento dell'intera disoccupazione nazionale. Due anni dopo la quota è salita al 47,88 per cento, quasi metà della disoccupazione italiana». E c'è il rovescio della medaglia: sempre nell'aprile '93 Veneto, Lombardia, Toscana ed Emilia Romagna concentravano una quota di disoccupati pari al 24,19 per cento di quella nazionale ad aprile. Due anni dopo questa quota si è ridotta al 21,25 per cento. La conclusione della Cisl è che «una ripresa dello sviluppo fondata sulla moderazione salariale, sulla svalutazione della lira e conseguenti vantaggi nell'export non ha intaccato il problema della disoccupazione, concentrata in regioni che presentano contemporaneamente fenomeni di ritardo di sviluppo e declino industriale». Ma un altro punto è importante «il solo funzionamento del libero mercato - avverte la confederazione sindacale - accentua di solito gli squilibri tra aree forti e deboli, mettendo in discussione sia la coesione sia il dialogo sociale». Intanto il Governo da il via a nuovi interventi in favore dell'occupazione. Oggi è stato pubblicato sulla Gazzetta Ufficiale il decreto legge reiterato dal Consiglio dei Ministri di venerdì con disposizioni in materia di lavori socialmente utili: è previsto un incremento, per i soggetti sprovvisti di trattamento previdenziale, dell'importo del sussidio e del numero delle ore mensili della loro utilizzazione, nonché l'applicazione nei loro confronti della normativa in materia di indennità di mobilità. E' previsto anche da parte dei Comuni l'immediato utilizzo in lavori socialmente utili degli iscritti alle liste di mobilità. [v. cor.) TERNI «Licenziateperché della Cgil» TERNI. Alcune lavoratrici di ima azienda di pulizia di Terni sono state licenziate - come ha denunciato il locale segretario della Filcams-Cgil, Paolo Favetta - perché iscritte al sindacato. Per richiamare l'attenzione dell'opinione pubblica sula situazione difficile dei dipendenti delle imprese di pulizia a marzo i sindacati avevano indetto uno sciopero provinciale. In quella occasione varie lavoratrici avevano ribadito l'adesione al sindacato per essere meglio tutelate, ma 2 mesi fa tre addette sindacalizzate erano state licenziate - sempre secondo Favetta proprio per questa loro scelta. «Un licenziamento immotivato - ha rilevato il rappresentante sindacale - per il quale abbiamo presentato ricorso al pretore del lavoro; la causa è stata fissata per ottobre». Nei giorni scorsi, inoltre, la stessa ditta ha attuato altri due licenziamenti, «sempre nei confronti di donne che avevano la tessera del sindacato». Il ministro del Lavoro Tiziano Treu E in Veneto è sempre record La produzione in crescita del 10,5% VENEZIA. Il Nord-Ovest si conferma come la «locomotiva» della ripresa italiana. La rilevazione economica congiunturale del secondo trimestre 1995 indica per il Veneto un aumento della produzione del 10,5% rispetto allo stesso periodo dello scorso anno. E' un dato estremamente significativo che trova conferma nell'alto grado di utilizzo degli impianti che supera l'84%. Gli elementi emergono dall'indagine dell'Ufficio Studi della Confindustria veneta che raccoglie ed elabora dati su un campione di 850 aziende, opportunamente equilibrate in base a dimensioni e fatturato, con oltre 70 mila addetti. All'andamento positivo della produzione si affianca anche il riscontro sull'occupazione che registra un più 2,9%, con indici positivi in tutti i settori fatta eccezione per quello della chimica e fibre e, dal punto di vista geografico, per la provincia di Venezia che sconta le difficoltà attraversate dalla petrolchimica e dalla produzione di materiali non ferrosi. I dati emersi dalla rilevazione della Confindustria veneta sono di particolare rilievo anche in considerazione del fatto che il confronto avviene con un semestre, il secondo del 1994, nel corso del quale l'economia veneta era già in ripresa. L'indagine evidenzia infine una notevole crescita delle vendite all'estero, più 14,3% rispetto allo stesso periodo del 1994, con una quota di produzione esportata sul totale pari al 42,4%, con punte ancora più alte in alcuni settori come calzature, occlùaleria, oreficeria, macchine e materiale meccanico. Quanto all'andamento dei prezzi, è influenzato dalla svalutazione della lira rispetto al dollaro ed al marco che dal 1992 ad oggi è stata di oltre il 40%. Nel secondo trimestre 1995 i prezzi delle materie prime aumentano mediamente del 18,5% rispetto allo stesso periodo dello scorso anno, con punte che toccano addirittura il 51,8 e il 42,9% in più rispettivamente per la carta e grafica e per gomma e plastica. Nonostante ciò sono rimasti contenuti i prezzi dei prodotti finiti che hanno subito mediamente un incremento del 9,3%. Riforma pensioni Ora tocca ai decreti ministeriali ROMA. L'approvazione definitiva del Parlamento non ha messo la parola fine sulla riforma delle pensioni. I tecnici dei ministeri sono ancora al lavoro per elaborare le numerose deleghe e i decreti ministeriali che dovranno regolamentare nel dettaglio la complessa materia. Nei prossimi mesi dovranno essere presentati almeno dieci decreti legislativi per le altrettante deleghe concesse dal Parlamento, mentre i decreti amministrativi che i ministeri, soprattutto quelli del Lavoro e delle Finanze, dovranno emanare sono addirittura una ventina. Le deleghe richieste sono dieci, ma per alcune materie 11 governo si riserva di presentare più di un decreto legislativo. La prima scadenza, entro 4 mesi dall'entrata in vigore della riforma, riguarda il trattamento fiscale da accordare alla quota di reddito che supera il tetto di 132 milioni se destinata ai fondi pensione. Entro sei mesi invece dovrà essere emanata la delega per definire il regime previdenziale dei lavoratori parasubordinati, obbligati a versare un contributo pari al 10% del reddito Irpef. Entro lo stesso periodo di tempo un'altra delega dovrà regolamentare la vendita degli immobili degli enti previdenziali. Molte le deleghe che scadono entro i prossimi 12 mesi, dalla costituzione del fondo previdenziale per le casalinghe alla revisione del regime per i lavoratori agricoli, all'armonizzazione dei diversi regimi del pubblico impiego, alla delega per i criteri di calcolo dei contributi di chi vorrà optare per il sistema contributivo anche se ha più di 18 anni di anzianità lavorativa. Uno o più decreti, entro i prossimi 12 mesi, dovranno inoltre essere emanati per il riordino della materia in tema di contributi figurativi, riscatti e ricongiunzioni e per revisione dei criteri relativi alle prestazioni assistenziali di invalidità e inabilità. FLASH Scoppia a Taiwan un «caso Barings» Uno scandalo finanziario taiwanese ha fatto crollare ieri mattina la Borsa di Taipei. Il fatto ricorda singolarmente per analogie quello di febbraio scorso che coinvolse la banca d'affari britannica Barings ed il suo 29enne operatore di Singapore Nick Leeson. La polizia di Taipei sta indagando su Yang Jui Jan, un impiegato 29enne della International Bills Finance Corp., che ha venduto titoli di credito per il valore di 392 milioni di dollari (pari a 630 miliardi di lire) alla banca di Taiwan ed ha poi utilizzato questi fondi sui mercati finanziari. Varie irregolarità e frodi su queste operazioni sono venute alla luce e Yang è stato arrestato. La Bering aveva perso circa un miliardo di dollari per gli investimenti di Leeson. Pace sindacale al Banco Napoli Raggiunta la pace sindacale, riparte il rilancio del Banco di Napoli. E' stato infatti siglato il contratto integrativo aziendale del personale direttivo della banca, dopo un serrato confronto tra il vertice dell'azienda e i sindacati. L'accordo segue di qualche settimana quello già siglato per il personale impiegatizio. Il Banco di Napoli si allinea alle altre grandi banche anche per quanto riguarda i rapporti di lavoro. La banca è ora pronta per il rilancio. Maggiore flessibilità nella gestione delle risorse umane e nel costo del lavoro e valorizzazione dei parametri meritocratici sono i punti cardine dell'accordo. Morto il fondatore della Bcci Dopo lunga malattia, è morto Agha Hasan Abedi. Il fondatore della Bank of Commerce and Credit International, l'istituto di credito arabo travolto da uno dei maggiori scandali della storia finanziaria, è scomparso all'età di 74 anni. RutHOA Gaoumi» Saffirki prendere il caffè In SEKgìKs:  La Stampa e Nice-Matin offrono a tutti i lettori una degustazione Da lunedì 7 a sabato 12 agosto, oltre al piacere dell'informazione, potrete godervi il piacere di un buon caffè. In edicola, naturalmente. Infatti, basterà presentarsi in una delle edicole indicate, dalle ore 8.00 alle ore 11.00 del mattino e anche se avrete |>ià acquistato i due quotidiani da un altro rivenditore, llly vi offrirà una tazza di caffè freschissimo. Buona giornata, con La Stampa c Nice-Matin. omaggio di caffè Dly. LA STAMPA II NICE: M.Christian Mistura Kiosquc l'romcnadc Promciiailc des Aiiglnis M. .Iena ( !har]>ciict 1.1 ine de Franco Mmc Vnlerie Ascnsi, Kiosquc Rulli Jardin Albert- ler CANNES: Maison de la Presse 7 boulevard de la Gioiscile Kiosquc Hesaileon Boulevard ile la ( anisette MONACO: Ix: Hall de la Presse I bis me Grimaldi Tubile Presse le Media-Centra Commercial ile Pont Vieillc MENTON: M. Corbella International Presse ') me Saint-Michel Mine Ksscr Librarne ile la Presse 25 avenuc Felix-Paura RICERCHE DI PERSONALE? publikompass spa 20123 Milano - Via Carducci 29 - Tel. (02) 86.470 10126 Torino - C.so M. D'Azeglio 60 • Tel. (011) 65.211 LA STAMPA via Roma 80 e via Marenco 32 - TORINO Martedì 8 Agosto su LA STAMPA Come cambia la previdenza con la nuova legge