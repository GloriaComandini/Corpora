Bot, Ditti rincara la dose M G ■ V Il ministro del Tesoro Lamberto Dini ha lanciato, per metà gennaio, Bot per complessivi 19.000 miliardi di lire, 1.000 in più di quelli in scadenza. Dei titoli in scadenza, 17.206 sono nelle mani degli operatori e 794 nel portafoglio della Banca d'Italia. I nuovi Bot, che verranno emessi con godimento 16 gennaio 1995, sono 5.000 miliardi trimestrali (4.500 quelli in scadenza), 6.500 semestrali (contro 6.000) e 7.500 annuali (gli stessi di quelli in scadenza). Le richieste di sottoscrizione dovranno pervenire in Banca d'Italia entro le ore 12 del prossimo 11 gennaio. Il Tesoro comunica infine che, alla fine di dicembre, erano in circolazione Bot per compless'ivi 413.500 miliardi di lire, di cui 56.750 trimestrali, 121.250 semestrali e 235.500 annuali. Asta dopo asta il debito pubblico continua a crescere e le emissioni superano i titoli in scadenza. DOLLARO/LIRA 1629,99 (1621,18) > In ripresa i conti Pirelli MARCO/LIRA 1045,87/ (1042,56) NI- .NI G V Dopo tre anni di bilancio in rosso il gruppo Pirelli tornerà, come già preannunciato dai vertici della società, a scrivere in nero il risultato dell'esercizio del 1994. Secondo fonti finanziarie riportate dal Wall Street Journal, il gruppo della Bicocca dovrebbe registrare nell'esercizio chiuso il 31 dicembre scorso un utile consolidato compreso fra i 70 e i 110 miliardi di lire, cioè attorno ai livelli segnati nel 1990. Nel corso dell'anno, sempre secondo gli anali¬ sti interpellati dal quotidiano Usa, i titoli Pirelli dovrebbero registrare una performance di crescita fra il 10 e il 13%, raggiungendo cioè le 2500 lire. Secondo i più ottimisti le quotazioni della Pirellona potrebbero però raggiungere anche le tremila lire entro la fine del 1995. Dal febbraio 1992, quando era partito il piano di ristrutturazione di Mediobanca, i poteri esecutivi del gruppo sono accentrati nelle mani di Marco Tronchetti Provera. LA STAMPA ECONOMIA E FINANZA Martedì 10 Gennaio 1995 27 Da Basilea il governatore dà l'allarme: senza un governo che governi dovremo intervenire Fazio; attenti, i tassi possono salire «Contro l'inflazione uno sforzo adesso» ROMA. Il tempo stringe: per evitare un rialzo dell'inflazione occorre un governo che decida in tempi brevi una manovra economica-bis. Altrimenti, la Banca d'Italia dovrà alzare - e non indugerà ad alzare - il tasso di sconto. Così può essere interpretato il messaggio che ieri, a sorpresa, il governatore Antonio Fazio ha inviato da Basilea. Lì, nella mensile riunione del G-10 (le banche centrali più importanti del mondo, in realtà 11 ) si è discusso su come evitare che la ripresa economica, ormai vivace ovunque, faccia tornare a crescere l'inflazione. Per l'Italia, i rischi sono più elevati. «Nei nostri Paesi, in generale, il livello dell'inflazione non è preoccupante», riassume il numero uno della Bundesbank Hans Tietmeyer, presidente di turno della riunione. Però il mestiere delle banche centrali è di vigilare. La Banca d'Italia, spiega Fazio, ritiene che «non sia il caso di drammatizzare» sulla crescita dei prezzi in dicembre (4,1% in 12 mesi) perché «il dato non è particolarmente significativo». Eppure alcuni segnali preoccupanti ci sono: perdita di valore della lira associata a una crescita delle importazioni, tendenza al rialzo dei prezzi alla produzione «perché le imprese ricostituiscono i margini di profitto». Siamo ancora in tempo per intervenire: «Bisogna fare uno sforzo adesso». Tre, come sempre, sono i fattori cruciali per sconfiggere l'inflazione: «Politica monetaria, politica salariale, politica di bilancio». Alla prima provvede la Banca d'Italia; la seconda per ora sembra sotto controllo; la terza, si capisce dalle parole del governatore, deve essere raddrizzata quanto prima. «Serve un'azione in materia di finanza pubblica»: è la manovra-bis, della cui necessità ormai quasi tutte le forze politiche sembrano, almeno a parole, convinte. Per motivi tecnici inevitabili, la manovra-bis dovrebbe incidere sulle imposte indirette (Iva, petroli e così via) ed eserciterebbe perciò influssi negativi sui prezzi. Non c'è altra ma¬ niera di ottenere un gettito consistente in tempi brevi. Ma - è questo il ragionamento che si fa alla Banca d'Italia - una manovra-bis energica risolleverebbe molto probabilmente il cambio della lira, con un sensibile effetto positivo sui prezzi delle materie prime e dei prodotti importati. Muterebbero radicalmente le aspettative dei mercati. Altrimenti? Più che preparare il terreno per un rialzo immediato del tasso di sconto («se lo ritenessimo urgente lo avremmo fatto subito, senza parlarne prima», si sente dire in via Nazionale) Fazio vuole prevenire polemiche nell'evenienza in cui sia costretto ad aumentarlo poi. Lo fa correggendo, con un po' di puntiglio, quanto hanno scritto alcuni commentatori economici: che Fazio avrebbe «le mani legate» perché se aumenta il tasso di sconto crescono i rendimenti dei titoli di Stato, quindi il costo di finanziamento del debito pubblico, quindi si aggrava lo squilibrio dei conti dello Stato. La risposta del governatore si rifa ai capisaldi della dottrina della Banca d'Italia: «Non esiste un legame meccanico tra i tassi di interesse a breve, controllati essenzialmente dalla banca centrale attraverso il tasso di sconto, e quelli a medio e a lungo termine, dominati dalle forze di mercato». «Non è detto che un aumento dei tassi a breve termine per controllare l'inflazione debba tradursi in un aumento di quelli a lungo»; anzi, «si debbono ricercare le condizioni perché a un eventuale irrigidimento della politica monetaria segua una situazione dei tassi di interesse a medio e a lungo termine più favorevole al finanziamento del Tesoro». Ovvero, se le aspettative di inflazione vengono corrette efficacemente e sui mercati aumenta la fiducia, i tassi a lungo termine possono anche scendere: come è avvenuto, secondo la Banca d'Italia, dopo l'aumento del tasso di sconto deciso in agosto. «Le forze di mercato spiega ancora Fazio - tengono L'EUROPA DEI SENZA LAVORO (Doli 1994, in percenhiale sulla popolazione attiva) ITALIA 11,21 11993 SPAGNA 22,1 I Il governatore della Banca d'Italia, Antonio Fazio conto della situazione dei conti pubblici, della situazione della politica monetaria e della sua capacità di dominare l'inflazione e di tenere condizioni ordinate sui mercati stessi». L'analisi della situazione italiana portata a Basilea dal governatore vede una ripresa ben avviata, che in alcuni settori comincia a trasmettersi alla domanda interna (fatto comune a tutti gli altri Paesi del continente: sembra anzi che a consuntivo del '94 la Germania, locomotiva dell'Europa, sia cresciuta un po' più dell'Italia). Ma persiste la forte preoccupazione perché il calo dei posti di lavoro non si è ancora arrestato. Sui possibili movimenti dei tassi negli altri Paesi ovviamente si mantiene il riserbo. Tra la neve e il vento gelido di Basilea (da cui Fazio si è difeso con un colbacco di pelo) i governatori del G-10 hanno presumibilmente discusso dell'aumento dei tassi Usa che appare probabile entro il mese. Un rialzo in Germania, invece, non sarebbe imminente. Stefano Lepri E dalla City applaudono «Un segnale ai naviganti» ROMA. La City applaude Fazio: «Ha lanciato un "avviso ai naviganti"». Fanno eco non pochi economisti italiani: «Ha voluto tranquillizzare i mercati, gettando acqua sul fuoco delle aspettative di inflazione». «Fazio ha precisato l'obiettivo perseguito dalla politica monetaria: contenere le aspettative di inflazione, e quindi l'inflazione stessa», osserva Giacomo Vaciago, neosindaco di Piacenza e ordinario di Economia Monetaria presso l'Università Cattolica di Milano. «Se questo viene creduto dai mercati - prosegue - i tassi di lungo termine si ridurranno, e quindi la politica monetaria non produrrà conseguenze negative sul debito pubblico. Ciò equivale a sostenere che gli attuali livelli dei tassi di interesse sono alti perché includono aspettative di inflazione crescente». Tassi più alti? La Confindustria, per bocca del consigliere incaricato per la scuola, Lombardi, mette in guardia: «Se si dovesse arrivare a questo - ha insistito - vorrebbe dire che, probabilmente, non esistono alternative: una decisione necessaria, ma molto dolorosa». Ma gli occhi di tutti sono puntati sull'estero. «Il governatore - ha osservato Mario Noera, capo economista della Deutsche Bank - ha sgomberato il campo dal pregiudizio secondo cui la Banca d'Italia avrebbe le mani legate. Ha messo i puntini sulle "i"». Questo non vuol dire che la leva creditizia verrà tirata in tempi brevissimi: «La Banca d'Italia - continua Noera - farebbe bene a verificare il peso delle componenti eccezionali (vedi gli A sinistra Giacomo Vaciago e a destra Giancarlo Lombardi La Confìndustria è prudente «Sarebbe un atto doloroso» effetti dell'alluvione sui prezzi dei beni alimentari o gli incrementi dei listini delle auto) nel dato dell'inflazione di dicembre». Anche Riccardo Barbieri, capo economista alla J. P. Morgan, definisce «corretta» l'impostazione di Fazio e prevede un aumento dei tassi ufficiali «già nel mese di gennaio». Il discorso del governatore, ha spiegato, «è un segnale che la politica monetaria potrebbe cambiare per tener conto delle aspettative inflazionistiche diffuse, solo in parte contrastate dall'aumento del tasso di sconto dell'estate scorsa». STATISTICHE Secondo Bruxelles il 31,2% dei giovani non ha impiego. Percentuali peggiori solo in Spagna e Irlanda Occupazione all'Italia la muglia nera In Europa è il Paese dove i senza lavoro sono cresciuti di più BRUXELLES DAL NOSTRO CORRISPONDENTE L'Italia è prima in disoccupazione: l'annuncio della conquista della poco ambita palma è arrivato ieri da Bruxelles, dove l'Eurostat, l'ufficio di statistica dell'Unione europea, ha diffuso gli ultimi dati, relativi al mese di novembre '94. Intendiamoci, ci sono sempre Spagna e Irlanda che in termini percentuali ci superano, ma in termini assoluti il primato della disoccupazione spetta a noi, e quel che più conta, l'Italia detiene il record assoluto di crescita dei senza lavoro. Secondo l'Eurostat, infati, dal novembre 1993 al novembre del '94 il tasso di disoccupazione nel nostro Paese è passato dal già alto 11,2% ad un 12% tondo tondo. «La crescita più significativa» in tutta Europa. La cosa fa impressione soprattutto se si tiene conto del fatto che il nostro Paese vive in questi mesi una robusta cre¬ scita economica (2,4% del Pil), ed una tempestosa crescita industriale. Sempre secondo Eurostat, tra il luglio ed il settembre dello scorso anno la produzione industriale italiana è cresciuta più di qualsiasi altro Paese dell'Unione, al ritmo del 4,4%. Per fare un paragone, dietro di noi c'è l'Irlanda, staccata di un intero punto percentuale, mentre la media comunitaria è lontanissima: 1,7%. Le fosche previsioni di Jacques Delors, che da tempo paventava una ripresa economica che non produce impiego, sembrano dunque trovare la loro migliore conferma proprio in Italia. Per fare un paragone, la Gran Bretagna ha visto nel '94 una crescita economica del 3,8% (previsioni economiche d'autunno della Commissione europea). Ma contrariamente a quanto accade da noi, il Regno Unito ha visto il più sensibile calo della disoccupazione, passata dal 10,2% del novembre '93 all'8,8% del novembre 1994. Nel complesso dell'Unione, comunque, il tasso di disoccupazione, 10,7%, è rimasto invariato rispetto al mese d'ottobre '94, scendendo anzi dello 0,1% rispetto al novembre '94. Le riduzioni più significative, dopo quella britannica, sono state registrate in Danimarca, dove i senza lavoro sono ora il 9,5% della popolazione attiva, in Irlanda (17,5%) e in Spagna (22,1%). Gli aumenti maggiori invece, Italia a parte, li hanno avuti Olanda (passata dal 9,5 al 10,l%),il Portogallo (da 5,6 a 6,2%) e Lussemburgo (da 2,9 a 3,5%). La disoccupazione maschile, nella media europea, è scesa dal 9,6 al 9,2%, mentre quella femminile è aumentata leggermente, dal 12,7 al 12,8%. Ma dicevamo dell'Italia. Secondo Eurostat, nel novembre dell'anno scorso il 31,2% degli italiani al di sotto dei 25 anni era senza lavoro (solo la Spagna ci supera); mentre agli uffici di col- Sopra Jacques Delors A fianco il ministro Mastella locamento erano iscritte cinque milioni e 210 mila persone (340 mila in più rispetto alla media '93). Ma c'è un ma. L'Eurostat non fa altro che raccogliere i dati inviati dagli uffici di statistica nazionali, mettendoli assieme e comparandoli. Ebbene, questo quadro già poco allegro, potrebbe in realtà rivelarsi assai peggiore tra pochi mesi. Secondo quanto riferitoci da una fonte comunitaria, le cifre inviate ad Eurostat dagli italiani «sono bizarre»: «Mandano da mesi sempre le stesse cifre», e prima della revisione semestrale, sarà difficile avere un quadro preciso. Fabio Squillante L'impiego non fa audience, ma aiuta l'immagine La televisione francese corteggia il disoccupato LA televisione corteggia i disoccupati. E' quello che succede in Francia, dove quasi tutte le reti televisive si sono cimentate o si cimentano in programmi destinati a questa precisa categoria di utenti (3.337.200 persone in tutto). Video sulle professioni, reportages sulle scuole di formazione, consigli pratici sono i temi di queste trasmissioni, quotidiane o saltuarie. Argomenti seri, forse troppo... E il risultato, purtroppo, è deludente: il lavoro non fa audience. E come ha scritto «Le Monde» di ieri «Le chòmage n'est pas un thème très rock'n'roll». Eppure, nonostante questi dati poco incoraggianti, le reti non mollano al loro destino i disoccupati. La prima è stata «Cinquième» che ha puntato su «Téle emploi», seguita da «France 3» che ha trasmesso «Emplois du temps»: ambedue sono sopravvissute solo pochi mesi. La lezione non è bastata e «Canal +» ha investito in modo massiccio energie e danaro su «Journal de l'emploi». Quello che si perde in audience, parlando di lavoro, lo si guadagna in immagine, è la loro filosofia. E per questo motivo «Canal + », come spiega il direttore, Francois Desplats, «si pone l'obiettivo di fornire tutte le informazioni possibili al disoccupato, perché si senta meno solo». Se il fine di queste trasmissioni è degno di lode, secondo i critici però il prodotto è banale, noioso. Le domande d'impiego, per esempio, si riducono quasi sempre al sempreterno «mi chiamo, mi occupo, ...». Come se l'originalità e l'invettiva, cavalli di battaglia del mezzo televisivo, si volatilizzassero quando si tratta di aiutare la gente a risolvere uno dei problemi più gravi della nostra società. [a. vig.]