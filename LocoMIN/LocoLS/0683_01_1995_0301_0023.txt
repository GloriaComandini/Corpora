La lira recupera sul marco Nelle ultime contrattazioni la lira ha messo a segno un lieve recupero quotando nei confronti del marco a 1.124,25 - 1.125,75 contro 1.130,60 della rilevazione di lunedì di Banca d'Italia. Il comportamento della nostra valuta è stato favorito anche ieri dalla buona tenuta del dollaro che contro marco è terminato a 1,4178-1,4188 contro 1,4168 di lunedì mentre contro yen è terminato a 103,20 - 103,25 contro 103,92 della vigilia, mentre contro lira il biglietto verde è terminato a 1.593,75-1.595 (1.595,27 lunedì). La lira non è invece riuscita a gudagnare terreno rispetto al franco francese, valuta apparsa ieri più debole sui mercati valutari a seguito del rimasto governativo avvenuto dopo le dimissioni del primo ministro Juppé: il franco francese è terminato a 325,80-326,20 contro 326,10 di lunedì. Qualche progresso è stato registrato dalla lira rispetto alle altre valute come il franco svizzero, l'ecu e la sterlina. D0LLAB0/LIRA Ehhhh MARCO/LIRA "M G V L M COMIT MIBTEL M G V L M I Fondi ancora in rosso Bilancio ancora in rosso per i t'ondi di investimento nel mese di ottobre, che - secondo quanto si apprende dalla consueta rilevazione Assogestioni - registra nel mese passato una raccolta netta negativa sia pure per soli 659 miliardi, in forte riduzione rispetto alla media mensile dei primi nove mesi dell'anno. Positivo il dato delle nuove sottoscrizioni, che hanno segnato un ulteriore incremento rispetto ai mesi scorsi a 4890 miliardi (3831 miliardi in settembre), ma altrettanto forti - a causa dei notevoli squilibri che contraddistinguono ancora i nostri mercati monetari e finanziari, sottolinea Assogestioni - si sono rivelati i riscatti, pari a 5549 miliardi (4635 miliardi in settembre). Il patrimonio dei 435 fondi di diritto italiano operanti a fine ottobre ammontava a 123.544 miliardi; la quota dei fondi obbligazionari era pari al 59,5%, seguiti dai fondi azionari con il 28,3% e dai bilanciati per il rimanente 12,2%. LA STAMPA ECONOMIA E FINANZA Mercoledì 8 Novembre 1995 23 1600 emendamenti. Fantozzi: il concordato va, niente manovra bis All'assalto della Finanziaria Cambia la Tosap, prorogata la Tremonti ROMA. Il concordato sta andando bene e non sarà necessaria una manovra-bis: il ministro delle Finanze Augusto Fantozzi ha confermato ieri i risultati positivi del provvedimento fiscale mentre la Finanziaria avanza nella sua marcia parlamentare e hanno raggiunto quota 1600 gli emendamenti presentati dalle forze parlamentari, da oggi pomeriggio in aula al Senato. Di questi, 42 sono quelli presentati dal governo, 12 quelli firmati dal relatore e due dall'intera commissione. Il provvedimento - secondo il calendario deciso ieri - inizierà il 20 novembre l'esame di Montecitorio e, nel caso, molto probabile, che intervengano ulteriori modifiche sarà necessaria una seconda lettura a palazzo Madama nei giorni tra Natale e Capodanno. Proprio in quei giorni si avranno anche i dati definitivi sul concordato. Al momento, secondo i dati forniti ieri dalla Confesercenti, le adesioni si aggirano sul 30%. «Posso dire - ha spiegato il ministro - che l'atmosfera dei contribuenti si è rasserenata. Le associazioni di categoria stanno collaborando perché hanno capito che è una misura nell'interesse di tutti. Penso -ha aggiunto - che l'obiettivo di un disavanzo di 130 mila miliardi a fine anno possa essere raggiunto senza ricorrere a una manovra aggiuntiva». Sarà necessario però modificare le misure finora inserite nella Finanziaria. Tra le correzioni più significative fra quelle presentate dal governo oltre all'introduzione del totoscommesse vi è la riscrittura delle norme sulla Tosap, ripristinando i minimi e i massimi per gli ambulanti, alleggerendo così il testo uscito dalla commissione e confermando l'abolizione della cosiddetta tassa sull'ombra, ossia sull'occupazione del suolo pubblico effettuata con le tende. E' prevista la riproposizione con una formula facoltativa della possibilità di introdurre il ticket sul pronto soccorso. Viene aumentato di 200 miliardi il fondo rotativo per le opere pubbliche a favore degli enti locali che usufruiscono dei cofinanziamenti comunitari e di questa somma il 60% è destinato alla realizzazione di progetti pubblici nelle aree depresse. Entro il 30 giugno del prossimo anno poi il governo è delegato ad emanare norme che consentano la trasformazione in fondazioni degli enti lirici per consentire loro la possibilità di usufruire di finanziamenti privati. Verrà anche prorogata la legge Tremonti. Lo ha chiesto ieri senza mezzi termini il direttore generale della Confindustria, Innocenzo Cipolletta, ricordando al ministro che «gli sgravi fiscali della legge Tremonti non erano solo congiunturali per favorire gli investimenti, ma anche una via legittima per ridurre la pressione fiscale. Ci avevate promesso che assieme alla patrimoniale sarebbe stata prorogata anche la Tremonti, invece al posto della proroga è stata introdotta una nuova tassa sulle discariche». Il ministro Fantozzi ha risposto alle proteste degli industriali assicurando «la disponibilità del governo per l'apertura di un confronto costruttivo sulla proroga». In proposito esiste un emendamento della Lega Nord che propone di coprire le maggiori spese conseguenti alla proroga per tutto il 1996 riducendo gli aumenti retributivi dei pubblici dipendenti. Al maggior onere spiega l'emendamento firmato dall'ex ministro del Bilancio Giancarlo Pagliarini - si farà fronte con riduzioni di spese per 1.900 miliardi nel '96 e per 4.100 miliardi nel '97 attraverso minori retribuzioni ai pubblici dipendenti. Gli stipendi, negli auspici della Lega, non potranno essere incrementati in ciascun anno in misura superiore al 2% sull'anno precedente, compresi i contributi previdenziali a carico dello Stato. Forza Italia, invece, ha promesso un intero disegno di legge per prorogare le agevolazioni della legge Tremonti, da presentare in commissione Finanze alla Camera. Lo ha annunciato in una conferenza stampa lo stesso presidente della commissione Pierangelo Paleari. ■ Flavia Amabile I PUNTI PIÙ1 CALDI alcuni dei principali emendamenti presentati) GIOCO No all'apertura di nuovi casinò, sì alle totoscommesse ENTI URICI Saranno trasformati in fondazioni TOSAP Per il '96 non potrà aumentare più del 5%, ma non ci saranno tetti agli aumenti nel triennio REGIONI I dirigenti saranno trasformati in manager e avranno la responsabilità dei budget di spesa TREMONTI Forza Italia e il edd vogliono prorogarla per l'intero '96; la Lega propone di finanziare lo slittamento (6000 milirdi) con i soldi dei confratti pubblici LAVORO STRAORDINARIO Sarà considerato tale quello che eccede le 40 ore settimanali. Le imprese dovranno versare un contributo all'lnps (dal 5 al 15%) Il ticket sul pronto soccorso diventerà facoltativo La Lega: niente fondi ai contratti Pensioni, Billia chiede subite 5 mila miliardi I! ministro delle Finanze Augusto Fantozzi (foto in alto) Di fianco il presidente dell'lnps Gianni Billia ROMA. Occorrerebbero 50 mila miliardi in dieci anni per far fronte ai rimborsi e agli interessi derivanti dalle due sentenze emesse dalla Corte Costituzionale nel '93 e nel '94 sull'integrazione al minimo delle pensioni. Se, poi, si considera il conseguente aumento della spesa corrente per l'applicazione delle sentenze in futuro (in media circa 3 mila miliardi l'anno), si giungerebbe complessivamente a 80 mila miliardi nel prossimo decennio. E' l'ipotesi più pesante illustrata ieri dal presidente dell'lnps Gianni Billia alla commissione Lavoro della Camera che lo aveva convocato, insieme con il ministro del Lavoro Tiziano Treu e con il sottosegretario al Tesoro Giuseppe Vegas, per conoscere le intenzioni dell'ente e del governo in merito alla soluzione del grosso problema riguardante oltre un milione di pensionati in età anche molto avanzata. Altre due ipotesi riduttive, verso le quali si orientano l'Inps e l'esecutivo, prevedono oneri minori, ma pur sempre rilevanti. Per il '96, comunque, servirebbero non meno di 5 mila miliardi da rastrellare subito, tenendo conto pure del costo di 1300 miliardi determinato dalla perdita di 40 mila vertenze giudiziarie intentate da ex lavoratori per ottenere i rimborsi con interessi e rivalutazione. Come trovare la somma a tamburo battente? Aumento delle tasse o dei contributi? Su tale aspetto il dibattito in commissione è stato particolarmente acceso. «Il governo - ha precisato Vegas - preferirebbe maggiorare i contributi piuttosto che le tasse arrivate già a livelli di guardia». L'audizione non ha portato a una decisione, ma è servita a fare chiarezza sulle cifre. Il governo farà sapere al più presto cosa intende fare, pressato dall'Inps che per la fine dell'anno deve varare il bilancio di previsione per il '96. Le tre ipotesi esaminate delineano i seguenti oneri in 10 anni a seconda di diverse soluzioni: 1) 47 mila 286 miliardi per il pagamento degli arretrati, degli interessi, della rivalutazione monetaria e dei diritti di tutti gli eredi; 2) 21 mila 286 miliardi per il pagamento degli arretrati senza interessi, rivalutazione monetaria, e rispetto dei diritti degli eredi con eccezione per i vedovi e i figli inabili; 3) 17 mila miliardi 86 miliardi per il pagamento degli arretrati senza interessi e rivalutazione monetaria, ma con alcune restrizioni: verrebbero esclusi fratelli e sorelle dei pensionati deceduti nel frattempo, mentre le somme sarebbero corrisposte a vedovi e inabili; l'Inps, però, non eseguirebbe i rimborsi nel caso il reddito del pensionato, incassando gli arretrati, avesse superato il limite fissato per fruire dell'integrazione al minimo. In ogni caso, l'incremento della spesa corrente oscilla fra i 2500 miliardi nel '96 e i 3300 nel 2005. Gian Carlo Fossi BILANCIA COMMERCIALE Nei primi otto mesi dell'anno l'export è migliorato di oltre 3000 sullo stesso periodo '94 Mode in Itoly; attivo di 28 mila miliardi Ma agosto non è stato un mese d'oro per i commerci in Europa ROMA. La locomotiva dell'export italiano continua ad andare a tutto vapore, ma nella sua corsa perde qualche colpo. E' il caso dell'interscambio con i Paesi dell'Unione Europea, il cui attivo, in agosto, è stato inferiore di oltre 400 miliardi a quello dello stesso mese dell'anno scorso. Un segnale da non trascurare, anche se non è il caso di pensare ad un'inversione di tendenza nel ritmo degli scambi con i partner europei. I primi otto mesi del '95 sono stati infatti un trionfo per il made in Italy: l'ago della bilancia tra esportazioni e importazioni ha segnato un risultato positivo per 28.609 miliardi, contro i 24.867 del periodo gennaio-agosto del 1994. E, per quanto riguarda i soli Paesi extra-europei anche settembre registra un attivo di 1293 miliardi, contro gli 820 di un anno prima. A rallentare la marcia, come si è detto, sono invece le cifre del commercio con i Paesi dell'Unione Europea, che hanno fatto registrare un attivo di 688 miliardi, conseguente ad una accelerazione delle importazioni del 30,9 per cento rispetto all'agosto '94, accelerazione decisamente maggiore di quella delle esportazioni, cresciute del 23 per cento, con una conseguente riduzione del saldo positivo che, nell' agosto '94, era stato di 1111 miliardi. C'è da preoccuparsi? Il ministro del Commercio estero, Alberto Ciò, dice di no. Commentando i dati Istat sull'andamento della bilancia commerciale il ministro è ottimista: «E' vero - dice Ciò che nel mese di agosto il surplus dell'Italia si è ridotto di oltre 400 miliardi rispetto allo stesso mese del 1994, soprattutto per la sfavorevole evoluzione degli scambi con Germania, Regno Unito ed Austria. Sarebbe però prematuro parlare di un'inversione di tendenza. Se infatti consideriamo l'intero periodo gennaio-agosto l'attivo dell'Italia con i Paesi Ue appare ancora in netto miglioramento». Riguardo ai singoli settori il ministro aggiunge che i dati Istat ribadiscono le tendenze già note: il nostro commercio migliora le posizioni su punti sempre più forti, come metalmeccanica, tessile e abbigliamento, mentre perde terreno nei suoi tradizionali punti deboli, quali energia, agro-alimentare, chimica, metallurgia. Per quanto riguarda settembre l'aumento in valore delle esportazioni ha riguardato soprattutto i beni intermedi e di consumo, che hanno registrato incrementi rispettivamente pari al 28 ed al 21 per cento. I beni di investimento hanno invece segnato una flessione del 4 per cento. Anche la crescita delle importazioni ha riguardato in particolare i beni di consumo, aumentati del 19 per cento e quelli intermedi migliorati del 16 per cento, mentre i beni di investimento hanno registrato Il ministro Ciò una variazione positiva del 4 per cento. Intanto si stanno individuando i temi della politica commerciale su cui si incentrerà l'attività nel prossimo semestre di presidenza italiana dell'Unione Europea. E' stata riconosciuta prioritaria la necessità di un nuovo sistema di preferenze generalizzate per il settore agricolo e di una direttiva nel settore dell'assicurazione crediti all'esportazione. Altri punti a cui dedicare la massima attenzione saranno l'identificazione degli ostacoli agli scambi tra Ue e Usa, l'avvio dei negoziati con il Giappone nel settore cuoio-calzature e la conduzione dei negoziati con il Messico. Vanni Cornerò TABACCO Nomisma: astenersi sul lavoro costerà caro allo Stato «No smoking»: un divieto che vale 174 miliardi ROMA. Dopo tante ricerche sui danni provocati dal fumo, attivo e passivo, ecco i «pericoli» del «non fumo»: una emorragia di posti di lavoro di 6200 unità, un taglio alle entrate fiscali di 174 miliardi, un calo di produzione di 5,8 milioni di chilogrammi. Sono queste le conclusioni di Nomisma, che ha quantificato in 17 mila miliardi il giro d'affari delle sigarette nel 1994 e ha analizzato gli scompensi economici che deriveranno - una volta approvata - dalla legge sul divieto di fumare nei luoghi di lavoro. «No smoking», dunque, costerà caro alla Stato. Ma lo studio suggerisce anche come garantire un futuro al settore del tabacco: combattere il contrabbando e mantenere i prezzi stabili. Dalla lettura di «La filiera del tabacco in Italia: impatto socio-economico e aspetti di politica fiscale» (questo il titolo della ricerca) si evince che un nuovo ritocco dei prezzi delle sigarette infatti non produce soltanto un aumento del gettito fiscale, ma anche un calo degli occupati. Tradotto in soldoni, un aumento delle accise sui tabacchi di 2 punti (pari a 500 lire al pacchetto) porterebbe maggiori entrate ma aumenterebbe anche il contrabbando di circa 2 milioni di chili l'anno con una perdita di posti di lavoro di quasi 3200 unità per la corrispondente riduzione dei mercato legale. Sul fronte della lotta al contrabbando lo studio ha appurato che con una riduzione di 2 milioni di sigarette illegali lo Stato incasserebbe in più 1281 miliardi; l'attuale «quota» imputabile al contrabbando sottrae allo Stato 2 mila 300 mld e 15 mila occupati. Il rovescio della medaglia? Nel mondo ci sono ogni giorno 8 mila vittime di malattie correlate alle sigarette. E il direttore dell'istituto farmacologico Mario Negri, Silvio Garattini, avverte: «Lo Stato, per curare il fumatore, spende molto di più di quello che incassa con il monopolio delle sigarette», [a. vig.] Unione monetaria Waigel «chiude» ai deboli BONN  DAL NOSTRO CORRISPONDENTE Theo Waigel rilancia: il progetto di un «patto di stabilità per l'Europa» e di un «consiglio europeo di stabilità» - che il ministro delle Finanze tedesco aveva già illustrato al vertice europeo di Valencia - arriva al «Bundestag», in occasione del dibattito sul bilancio dello Stato. Arricchito di dettagli che confermano la determinazione di Bonn al rigore e a uno stretto rispetto dei criteri di Maastricht; una adesione non soltanto «preventiva», ma anche «successiva» all'ingresso dei singoli Paesi nell'Unione. In sintesi, Waigel propone la costituzione di un organismo inedito - il «Consiglio europeo per la stabilità», appunto - in grado di controllare il rispetto, da parte dei vari Paesi, dei criteri finanziari imposti dai trattati, e capace di coordinare le loro politiche monetarie. In questo modo, insiste il ministro tedesco, «la stabilità e credibilità dell'Unione economica e monetaria sarebbe ulteriormente rafforzata, e potremmo lanciare un altro segnale rassicurante ai mercati». Scontrandosi con la «tendenza alla flessibilità» che più volte, nel recente passato, è affiorata in alcuni ambienti finanziari tedeschi, Waigel esclude inoltre l'ingresso nell'Unione dei Paesi più deboli. Non si dovrà, dunque, in alcun modo derogare da un punto che è prima di tutto una garanzia di successo dell'Unione, propone il ministro in quella che è - nei fatti - la bozza di un Maastricht aggiornato e riveduto da Bonn: il deficit pubblico dei vari Paesi dovranno mantenersi al di sotto del tre per cento «perfino nei momenti meno favorevoli», e «puntare all'uno per cento nel medio periodo». Le sole eccezioni a queste rinnovate condizioni di rigore, secondo Waigel, potranno darsi «nel caso di circostanze straordinarie, per esempio disastri naturali». Niente da fare, dunque, per i Paesi finanziariamente ed economicamente più fragili: all'avvio dell'ultima fase dell'Unione, prevista per il 1999, quei Paesi non potranno essere insieme ai partner più solidi. «Accoglierli significherebbe bloccare l'Unione monetaria: e non possiamo permetterlo». Waigel ha approfittato del dibattito parlamentare anche per replicare alle accuse dell'opposizione socialdemocratica: quanto proposto di recente da Rudolf Scharping - la precedenza del rispetto dei criteri di Maastricht sulle date, e dunque sull'avvio della moneta unica il governo tedesco e il ministro in prima persona lo vanno sostenendo da tempo, garantisce Waigel. Proprio questa insistenza, del resto, è all'origine delle voci circolate negli ultimi giorni a Bonn, secondo le quali il cancelliere Kohl e il suo ministro delle Finanze avrebbero deciso di rinviare la scadenza prevista del 1999: fra tre anni rischierebbero di aderire all'Unione soltanto la Germania e il Lussemburgo, ma perfino la presenza di Bonn è a rischio, secondo il direttore dell'Istituto monetario europeo - precursore della futura Banca europea - Alexandre Lamfalussy. «Oggi la Germania è in regola con tutti i criteri - ha detto la scorsa settimana Lamfalussy ma nel prossimo futuro potrebbe non rispettare quello relativo al deficit pubblico». Emanuele Novazio 
La lira recupera sul marco Nelle ultime contrattazioni la lira ha messo a segno un lieve recupero quotando nei confronti del marco a 1.124,25 - 1.125,75 contro 1.130,60 della rilevazione di lunedì di Banca d'Italia. Il comportamento della nostra valuta è stato favorito anche ieri dalla buona tenuta del dollaro che contro marco è terminato a 1,4178-1,4188 contro 1,4168 di lunedì mentre contro yen è terminato a 103,20 - 103,25 contro 103,92 della vigilia, mentre contro lira il biglietto verde è terminato a 1.593,75-1.595 (1.595,27 lunedì). La lira non è invece riuscita a gudagnare terreno rispetto al franco francese, valuta apparsa ieri più debole sui mercati valutari a seguito del rimasto governativo avvenuto dopo le dimissioni del primo ministro Juppé: il franco francese è terminato a 325,80-326,20 contro 326,10 di lunedì. Qualche progresso è stato registrato dalla lira rispetto alle altre valute come il franco svizzero, l'ecu e la sterlina. D0LLAB0/LIRA Ehhhh MARCO/LIRA "M G V L M COMIT MIBTEL M G V L M I Fondi ancora in rosso Bilancio ancora in rosso per i t'ondi di investimento nel mese di ottobre, che - secondo quanto si apprende dalla consueta rilevazione Assogestioni - registra nel mese passato una raccolta netta negativa sia pure per soli 659 miliardi, in forte riduzione rispetto alla media mensile dei primi nove mesi dell'anno. Positivo il dato delle nuove sottoscrizioni, che hanno segnato un ulteriore incremento rispetto ai mesi scorsi a 4890 miliardi (3831 miliardi in settembre), ma altrettanto forti - a causa dei notevoli squilibri che contraddistinguono ancora i nostri mercati monetari e finanziari, sottolinea Assogestioni - si sono rivelati i riscatti, pari a 5549 miliardi (4635 miliardi in settembre). Il patrimonio dei 435 fondi di diritto italiano operanti a fine ottobre ammontava a 123.544 miliardi; la quota dei fondi obbligazionari era pari al 59,5%, seguiti dai fondi azionari con il 28,3% e dai bilanciati per il rimanente 12,2%. LA STAMPA ECONOMIA E FINANZA Mercoledì 8 Novembre 1995 23 1600 emendamenti. Fantozzi: il concordato va, niente manovra bis All'assalto della Finanziaria Cambia la Tosap, prorogata la Tremonti ROMA. Il concordato sta andando bene e non sarà necessaria una manovra-bis: il ministro delle Finanze Augusto Fantozzi ha confermato ieri i risultati positivi del provvedimento fiscale mentre la Finanziaria avanza nella sua marcia parlamentare e hanno raggiunto quota 1600 gli emendamenti presentati dalle forze parlamentari, da oggi pomeriggio in aula al Senato. Di questi, 42 sono quelli presentati dal governo, 12 quelli firmati dal relatore e due dall'intera commissione. Il provvedimento - secondo il calendario deciso ieri - inizierà il 20 novembre l'esame di Montecitorio e, nel caso, molto probabile, che intervengano ulteriori modifiche sarà necessaria una seconda lettura a palazzo Madama nei giorni tra Natale e Capodanno. Proprio in quei giorni si avranno anche i dati definitivi sul concordato. Al momento, secondo i dati forniti ieri dalla Confesercenti, le adesioni si aggirano sul 30%. «Posso dire - ha spiegato il ministro - che l'atmosfera dei contribuenti si è rasserenata. Le associazioni di categoria stanno collaborando perché hanno capito che è una misura nell'interesse di tutti. Penso -ha aggiunto - che l'obiettivo di un disavanzo di 130 mila miliardi a fine anno possa essere raggiunto senza ricorrere a una manovra aggiuntiva». Sarà necessario però modificare le misure finora inserite nella Finanziaria. Tra le correzioni più significative fra quelle presentate dal governo oltre all'introduzione del totoscommesse vi è la riscrittura delle norme sulla Tosap, ripristinando i minimi e i massimi per gli ambulanti, alleggerendo così il testo uscito dalla commissione e confermando l'abolizione della cosiddetta tassa sull'ombra, ossia sull'occupazione del suolo pubblico effettuata con le tende. E' prevista la riproposizione con una formula facoltativa della possibilità di introdurre il ticket sul pronto soccorso. Viene aumentato di 200 miliardi il fondo rotativo per le opere pubbliche a favore degli enti locali che usufruiscono dei cofinanziamenti comunitari e di questa somma il 60% è destinato alla realizzazione di progetti pubblici nelle aree depresse. Entro il 30 giugno del prossimo anno poi il governo è delegato ad emanare norme che consentano la trasformazione in fondazioni degli enti lirici per consentire loro la possibilità di usufruire di finanziamenti privati. Verrà anche prorogata la legge Tremonti. Lo ha chiesto ieri senza mezzi termini il direttore generale della Confindustria, Innocenzo Cipolletta, ricordando al ministro che «gli sgravi fiscali della legge Tremonti non erano solo congiunturali per favorire gli investimenti, ma anche una via legittima per ridurre la pressione fiscale. Ci avevate promesso che assieme alla patrimoniale sarebbe stata prorogata anche la Tremonti, invece al posto della proroga è stata introdotta una nuova tassa sulle discariche». Il ministro Fantozzi ha risposto alle proteste degli industriali assicurando «la disponibilità del governo per l'apertura di un confronto costruttivo sulla proroga». In proposito esiste un emendamento della Lega Nord che propone di coprire le maggiori spese conseguenti alla proroga per tutto il 1996 riducendo gli aumenti retributivi dei pubblici dipendenti. Al maggior onere spiega l'emendamento firmato dall'ex ministro del Bilancio Giancarlo Pagliarini - si farà fronte con riduzioni di spese per 1.900 miliardi nel '96 e per 4.100 miliardi nel '97 attraverso minori retribuzioni ai pubblici dipendenti. Gli stipendi, negli auspici della Lega, non potranno essere incrementati in ciascun anno in misura superiore al 2% sull'anno precedente, compresi i contributi previdenziali a carico dello Stato. Forza Italia, invece, ha promesso un intero disegno di legge per prorogare le agevolazioni della legge Tremonti, da presentare in commissione Finanze alla Camera. Lo ha annunciato in una conferenza stampa lo stesso presidente della commissione Pierangelo Paleari. ■ Flavia Amabile I PUNTI PIÙ1 CALDI alcuni dei principali emendamenti presentati) GIOCO No all'apertura di nuovi casinò, sì alle totoscommesse ENTI URICI Saranno trasformati in fondazioni TOSAP Per il '96 non potrà aumentare più del 5%, ma non ci saranno tetti agli aumenti nel triennio REGIONI I dirigenti saranno trasformati in manager e avranno la responsabilità dei budget di spesa TREMONTI Forza Italia e il edd vogliono prorogarla per l'intero '96; la Lega propone di finanziare lo slittamento (6000 milirdi) con i soldi dei confratti pubblici LAVORO STRAORDINARIO Sarà considerato tale quello che eccede le 40 ore settimanali. Le imprese dovranno versare un contributo all'lnps (dal 5 al 15%) Il ticket sul pronto soccorso diventerà facoltativo La Lega: niente fondi ai contratti Pensioni, Billia chiede subite 5 mila miliardi I! ministro delle Finanze Augusto Fantozzi (foto in alto) Di fianco il presidente dell'lnps Gianni Billia ROMA. Occorrerebbero 50 mila miliardi in dieci anni per far fronte ai rimborsi e agli interessi derivanti dalle due sentenze emesse dalla Corte Costituzionale nel '93 e nel '94 sull'integrazione al minimo delle pensioni. Se, poi, si considera il conseguente aumento della spesa corrente per l'applicazione delle sentenze in futuro (in media circa 3 mila miliardi l'anno), si giungerebbe complessivamente a 80 mila miliardi nel prossimo decennio. E' l'ipotesi più pesante illustrata ieri dal presidente dell'lnps Gianni Billia alla commissione Lavoro della Camera che lo aveva convocato, insieme con il ministro del Lavoro Tiziano Treu e con il sottosegretario al Tesoro Giuseppe Vegas, per conoscere le intenzioni dell'ente e del governo in merito alla soluzione del grosso problema riguardante oltre un milione di pensionati in età anche molto avanzata. Altre due ipotesi riduttive, verso le quali si orientano l'Inps e l'esecutivo, prevedono oneri minori, ma pur sempre rilevanti. Per il '96, comunque, servirebbero non meno di 5 mila miliardi da rastrellare subito, tenendo conto pure del costo di 1300 miliardi determinato dalla perdita di 40 mila vertenze giudiziarie intentate da ex lavoratori per ottenere i rimborsi con interessi e rivalutazione. Come trovare la somma a tamburo battente? Aumento delle tasse o dei contributi? Su tale aspetto il dibattito in commissione è stato particolarmente acceso. «Il governo - ha precisato Vegas - preferirebbe maggiorare i contributi piuttosto che le tasse arrivate già a livelli di guardia». L'audizione non ha portato a una decisione, ma è servita a fare chiarezza sulle cifre. Il governo farà sapere al più presto cosa intende fare, pressato dall'Inps che per la fine dell'anno deve varare il bilancio di previsione per il '96. Le tre ipotesi esaminate delineano i seguenti oneri in 10 anni a seconda di diverse soluzioni: 1) 47 mila 286 miliardi per il pagamento degli arretrati, degli interessi, della rivalutazione monetaria e dei diritti di tutti gli eredi; 2) 21 mila 286 miliardi per il pagamento degli arretrati senza interessi, rivalutazione monetaria, e rispetto dei diritti degli eredi con eccezione per i vedovi e i figli inabili; 3) 17 mila miliardi 86 miliardi per il pagamento degli arretrati senza interessi e rivalutazione monetaria, ma con alcune restrizioni: verrebbero esclusi fratelli e sorelle dei pensionati deceduti nel frattempo, mentre le somme sarebbero corrisposte a vedovi e inabili; l'Inps, però, non eseguirebbe i rimborsi nel caso il reddito del pensionato, incassando gli arretrati, avesse superato il limite fissato per fruire dell'integrazione al minimo. In ogni caso, l'incremento della spesa corrente oscilla fra i 2500 miliardi nel '96 e i 3300 nel 2005. Gian Carlo Fossi BILANCIA COMMERCIALE Nei primi otto mesi dell'anno l'export è migliorato di oltre 3000 sullo stesso periodo '94 Mode in Itoly; attivo di 28 mila miliardi Ma agosto non è stato un mese d'oro per i commerci in Europa ROMA. La locomotiva dell'export italiano continua ad andare a tutto vapore, ma nella sua corsa perde qualche colpo. E' il caso dell'interscambio con i Paesi dell'Unione Europea, il cui attivo, in agosto, è stato inferiore di oltre 400 miliardi a quello dello stesso mese dell'anno scorso. Un segnale da non trascurare, anche se non è il caso di pensare ad un'inversione di tendenza nel ritmo degli scambi con i partner europei. I primi otto mesi del '95 sono stati infatti un trionfo per il made in Italy: l'ago della bilancia tra esportazioni e importazioni ha segnato un risultato positivo per 28.609 miliardi, contro i 24.867 del periodo gennaio-agosto del 1994. E, per quanto riguarda i soli Paesi extra-europei anche settembre registra un attivo di 1293 miliardi, contro gli 820 di un anno prima. A rallentare la marcia, come si è detto, sono invece le cifre del commercio con i Paesi dell'Unione Europea, che hanno fatto registrare un attivo di 688 miliardi, conseguente ad una accelerazione delle importazioni del 30,9 per cento rispetto all'agosto '94, accelerazione decisamente maggiore di quella delle esportazioni, cresciute del 23 per cento, con una conseguente riduzione del saldo positivo che, nell' agosto '94, era stato di 1111 miliardi. C'è da preoccuparsi? Il ministro del Commercio estero, Alberto Ciò, dice di no. Commentando i dati Istat sull'andamento della bilancia commerciale il ministro è ottimista: «E' vero - dice Ciò che nel mese di agosto il surplus dell'Italia si è ridotto di oltre 400 miliardi rispetto allo stesso mese del 1994, soprattutto per la sfavorevole evoluzione degli scambi con Germania, Regno Unito ed Austria. Sarebbe però prematuro parlare di un'inversione di tendenza. Se infatti consideriamo l'intero periodo gennaio-agosto l'attivo dell'Italia con i Paesi Ue appare ancora in netto miglioramento». Riguardo ai singoli settori il ministro aggiunge che i dati Istat ribadiscono le tendenze già note: il nostro commercio migliora le posizioni su punti sempre più forti, come metalmeccanica, tessile e abbigliamento, mentre perde terreno nei suoi tradizionali punti deboli, quali energia, agro-alimentare, chimica, metallurgia. Per quanto riguarda settembre l'aumento in valore delle esportazioni ha riguardato soprattutto i beni intermedi e di consumo, che hanno registrato incrementi rispettivamente pari al 28 ed al 21 per cento. I beni di investimento hanno invece segnato una flessione del 4 per cento. Anche la crescita delle importazioni ha riguardato in particolare i beni di consumo, aumentati del 19 per cento e quelli intermedi migliorati del 16 per cento, mentre i beni di investimento hanno registrato Il ministro Ciò una variazione positiva del 4 per cento. Intanto si stanno individuando i temi della politica commerciale su cui si incentrerà l'attività nel prossimo semestre di presidenza italiana dell'Unione Europea. E' stata riconosciuta prioritaria la necessità di un nuovo sistema di preferenze generalizzate per il settore agricolo e di una direttiva nel settore dell'assicurazione crediti all'esportazione. Altri punti a cui dedicare la massima attenzione saranno l'identificazione degli ostacoli agli scambi tra Ue e Usa, l'avvio dei negoziati con il Giappone nel settore cuoio-calzature e la conduzione dei negoziati con il Messico. Vanni Cornerò TABACCO Nomisma: astenersi sul lavoro costerà caro allo Stato «No smoking»: un divieto che vale 174 miliardi ROMA. Dopo tante ricerche sui danni provocati dal fumo, attivo e passivo, ecco i «pericoli» del «non fumo»: una emorragia di posti di lavoro di 6200 unità, un taglio alle entrate fiscali di 174 miliardi, un calo di produzione di 5,8 milioni di chilogrammi. Sono queste le conclusioni di Nomisma, che ha quantificato in 17 mila miliardi il giro d'affari delle sigarette nel 1994 e ha analizzato gli scompensi economici che deriveranno - una volta approvata - dalla legge sul divieto di fumare nei luoghi di lavoro. «No smoking», dunque, costerà caro alla Stato. Ma lo studio suggerisce anche come garantire un futuro al settore del tabacco: combattere il contrabbando e mantenere i prezzi stabili. Dalla lettura di «La filiera del tabacco in Italia: impatto socio-economico e aspetti di politica fiscale» (questo il titolo della ricerca) si evince che un nuovo ritocco dei prezzi delle sigarette infatti non produce soltanto un aumento del gettito fiscale, ma anche un calo degli occupati. Tradotto in soldoni, un aumento delle accise sui tabacchi di 2 punti (pari a 500 lire al pacchetto) porterebbe maggiori entrate ma aumenterebbe anche il contrabbando di circa 2 milioni di chili l'anno con una perdita di posti di lavoro di quasi 3200 unità per la corrispondente riduzione dei mercato legale. Sul fronte della lotta al contrabbando lo studio ha appurato che con una riduzione di 2 milioni di sigarette illegali lo Stato incasserebbe in più 1281 miliardi; l'attuale «quota» imputabile al contrabbando sottrae allo Stato 2 mila 300 mld e 15 mila occupati. Il rovescio della medaglia? Nel mondo ci sono ogni giorno 8 mila vittime di malattie correlate alle sigarette. E il direttore dell'istituto farmacologico Mario Negri, Silvio Garattini, avverte: «Lo Stato, per curare il fumatore, spende molto di più di quello che incassa con il monopolio delle sigarette», [a. vig.] Unione monetaria Waigel «chiude» ai deboli BONN  DAL NOSTRO CORRISPONDENTE Theo Waigel rilancia: il progetto di un «patto di stabilità per l'Europa» e di un «consiglio europeo di stabilità» - che il ministro delle Finanze tedesco aveva già illustrato al vertice europeo di Valencia - arriva al «Bundestag», in occasione del dibattito sul bilancio dello Stato. Arricchito di dettagli che confermano la determinazione di Bonn al rigore e a uno stretto rispetto dei criteri di Maastricht; una adesione non soltanto «preventiva», ma anche «successiva» all'ingresso dei singoli Paesi nell'Unione. In sintesi, Waigel propone la costituzione di un organismo inedito - il «Consiglio europeo per la stabilità», appunto - in grado di controllare il rispetto, da parte dei vari Paesi, dei criteri finanziari imposti dai trattati, e capace di coordinare le loro politiche monetarie. In questo modo, insiste il ministro tedesco, «la stabilità e credibilità dell'Unione economica e monetaria sarebbe ulteriormente rafforzata, e potremmo lanciare un altro segnale rassicurante ai mercati». Scontrandosi con la «tendenza alla flessibilità» che più volte, nel recente passato, è affiorata in alcuni ambienti finanziari tedeschi, Waigel esclude inoltre l'ingresso nell'Unione dei Paesi più deboli. Non si dovrà, dunque, in alcun modo derogare da un punto che è prima di tutto una garanzia di successo dell'Unione, propone il ministro in quella che è - nei fatti - la bozza di un Maastricht aggiornato e riveduto da Bonn: il deficit pubblico dei vari Paesi dovranno mantenersi al di sotto del tre per cento «perfino nei momenti meno favorevoli», e «puntare all'uno per cento nel medio periodo». Le sole eccezioni a queste rinnovate condizioni di rigore, secondo Waigel, potranno darsi «nel caso di circostanze straordinarie, per esempio disastri naturali». Niente da fare, dunque, per i Paesi finanziariamente ed economicamente più fragili: all'avvio dell'ultima fase dell'Unione, prevista per il 1999, quei Paesi non potranno essere insieme ai partner più solidi. «Accoglierli significherebbe bloccare l'Unione monetaria: e non possiamo permetterlo». Waigel ha approfittato del dibattito parlamentare anche per replicare alle accuse dell'opposizione socialdemocratica: quanto proposto di recente da Rudolf Scharping - la precedenza del rispetto dei criteri di Maastricht sulle date, e dunque sull'avvio della moneta unica il governo tedesco e il ministro in prima persona lo vanno sostenendo da tempo, garantisce Waigel. Proprio questa insistenza, del resto, è all'origine delle voci circolate negli ultimi giorni a Bonn, secondo le quali il cancelliere Kohl e il suo ministro delle Finanze avrebbero deciso di rinviare la scadenza prevista del 1999: fra tre anni rischierebbero di aderire all'Unione soltanto la Germania e il Lussemburgo, ma perfino la presenza di Bonn è a rischio, secondo il direttore dell'Istituto monetario europeo - precursore della futura Banca europea - Alexandre Lamfalussy. «Oggi la Germania è in regola con tutti i criteri - ha detto la scorsa settimana Lamfalussy ma nel prossimo futuro potrebbe non rispettare quello relativo al deficit pubblico». Emanuele Novazio 
La lira recupera sul marco Nelle ultime contrattazioni la lira ha messo a segno un lieve recupero quotando nei confronti del marco a 1.124,25 - 1.125,75 contro 1.130,60 della rilevazione di lunedì di Banca d'Italia. Il comportamento della nostra valuta è stato favorito anche ieri dalla buona tenuta del dollaro che contro marco è terminato a 1,4178-1,4188 contro 1,4168 di lunedì mentre contro yen è terminato a 103,20 - 103,25 contro 103,92 della vigilia, mentre contro lira il biglietto verde è terminato a 1.593,75-1.595 (1.595,27 lunedì). La lira non è invece riuscita a gudagnare terreno rispetto al franco francese, valuta apparsa ieri più debole sui mercati valutari a seguito del rimasto governativo avvenuto dopo le dimissioni del primo ministro Juppé: il franco francese è terminato a 325,80-326,20 contro 326,10 di lunedì. Qualche progresso è stato registrato dalla lira rispetto alle altre valute come il franco svizzero, l'ecu e la sterlina. D0LLAB0/LIRA Ehhhh MARCO/LIRA "M G V L M COMIT MIBTEL M G V L M I Fondi ancora in rosso Bilancio ancora in rosso per i t'ondi di investimento nel mese di ottobre, che - secondo quanto si apprende dalla consueta rilevazione Assogestioni - registra nel mese passato una raccolta netta negativa sia pure per soli 659 miliardi, in forte riduzione rispetto alla media mensile dei primi nove mesi dell'anno. Positivo il dato delle nuove sottoscrizioni, che hanno segnato un ulteriore incremento rispetto ai mesi scorsi a 4890 miliardi (3831 miliardi in settembre), ma altrettanto forti - a causa dei notevoli squilibri che contraddistinguono ancora i nostri mercati monetari e finanziari, sottolinea Assogestioni - si sono rivelati i riscatti, pari a 5549 miliardi (4635 miliardi in settembre). Il patrimonio dei 435 fondi di diritto italiano operanti a fine ottobre ammontava a 123.544 miliardi; la quota dei fondi obbligazionari era pari al 59,5%, seguiti dai fondi azionari con il 28,3% e dai bilanciati per il rimanente 12,2%. LA STAMPA ECONOMIA E FINANZA Mercoledì 8 Novembre 1995 23 1600 emendamenti. Fantozzi: il concordato va, niente manovra bis All'assalto della Finanziaria Cambia la Tosap, prorogata la Tremonti ROMA. Il concordato sta andando bene e non sarà necessaria una manovra-bis: il ministro delle Finanze Augusto Fantozzi ha confermato ieri i risultati positivi del provvedimento fiscale mentre la Finanziaria avanza nella sua marcia parlamentare e hanno raggiunto quota 1600 gli emendamenti presentati dalle forze parlamentari, da oggi pomeriggio in aula al Senato. Di questi, 42 sono quelli presentati dal governo, 12 quelli firmati dal relatore e due dall'intera commissione. Il provvedimento - secondo il calendario deciso ieri - inizierà il 20 novembre l'esame di Montecitorio e, nel caso, molto probabile, che intervengano ulteriori modifiche sarà necessaria una seconda lettura a palazzo Madama nei giorni tra Natale e Capodanno. Proprio in quei giorni si avranno anche i dati definitivi sul concordato. Al momento, secondo i dati forniti ieri dalla Confesercenti, le adesioni si aggirano sul 30%. «Posso dire - ha spiegato il ministro - che l'atmosfera dei contribuenti si è rasserenata. Le associazioni di categoria stanno collaborando perché hanno capito che è una misura nell'interesse di tutti. Penso -ha aggiunto - che l'obiettivo di un disavanzo di 130 mila miliardi a fine anno possa essere raggiunto senza ricorrere a una manovra aggiuntiva». Sarà necessario però modificare le misure finora inserite nella Finanziaria. Tra le correzioni più significative fra quelle presentate dal governo oltre all'introduzione del totoscommesse vi è la riscrittura delle norme sulla Tosap, ripristinando i minimi e i massimi per gli ambulanti, alleggerendo così il testo uscito dalla commissione e confermando l'abolizione della cosiddetta tassa sull'ombra, ossia sull'occupazione del suolo pubblico effettuata con le tende. E' prevista la riproposizione con una formula facoltativa della possibilità di introdurre il ticket sul pronto soccorso. Viene aumentato di 200 miliardi il fondo rotativo per le opere pubbliche a favore degli enti locali che usufruiscono dei cofinanziamenti comunitari e di questa somma il 60% è destinato alla realizzazione di progetti pubblici nelle aree depresse. Entro il 30 giugno del prossimo anno poi il governo è delegato ad emanare norme che consentano la trasformazione in fondazioni degli enti lirici per consentire loro la possibilità di usufruire di finanziamenti privati. Verrà anche prorogata la legge Tremonti. Lo ha chiesto ieri senza mezzi termini il direttore generale della Confindustria, Innocenzo Cipolletta, ricordando al ministro che «gli sgravi fiscali della legge Tremonti non erano solo congiunturali per favorire gli investimenti, ma anche una via legittima per ridurre la pressione fiscale. Ci avevate promesso che assieme alla patrimoniale sarebbe stata prorogata anche la Tremonti, invece al posto della proroga è stata introdotta una nuova tassa sulle discariche». Il ministro Fantozzi ha risposto alle proteste degli industriali assicurando «la disponibilità del governo per l'apertura di un confronto costruttivo sulla proroga». In proposito esiste un emendamento della Lega Nord che propone di coprire le maggiori spese conseguenti alla proroga per tutto il 1996 riducendo gli aumenti retributivi dei pubblici dipendenti. Al maggior onere spiega l'emendamento firmato dall'ex ministro del Bilancio Giancarlo Pagliarini - si farà fronte con riduzioni di spese per 1.900 miliardi nel '96 e per 4.100 miliardi nel '97 attraverso minori retribuzioni ai pubblici dipendenti. Gli stipendi, negli auspici della Lega, non potranno essere incrementati in ciascun anno in misura superiore al 2% sull'anno precedente, compresi i contributi previdenziali a carico dello Stato. Forza Italia, invece, ha promesso un intero disegno di legge per prorogare le agevolazioni della legge Tremonti, da presentare in commissione Finanze alla Camera. Lo ha annunciato in una conferenza stampa lo stesso presidente della commissione Pierangelo Paleari. ■ Flavia Amabile I PUNTI PIÙ1 CALDI alcuni dei principali emendamenti presentati) GIOCO No all'apertura di nuovi casinò, sì alle totoscommesse ENTI URICI Saranno trasformati in fondazioni TOSAP Per il '96 non potrà aumentare più del 5%, ma non ci saranno tetti agli aumenti nel triennio REGIONI I dirigenti saranno trasformati in manager e avranno la responsabilità dei budget di spesa TREMONTI Forza Italia e il edd vogliono prorogarla per l'intero '96; la Lega propone di finanziare lo slittamento (6000 milirdi) con i soldi dei confratti pubblici LAVORO STRAORDINARIO Sarà considerato tale quello che eccede le 40 ore settimanali. Le imprese dovranno versare un contributo all'lnps (dal 5 al 15%) Il ticket sul pronto soccorso diventerà facoltativo La Lega: niente fondi ai contratti Pensioni, Billia chiede subite 5 mila miliardi I! ministro delle Finanze Augusto Fantozzi (foto in alto) Di fianco il presidente dell'lnps Gianni Billia ROMA. Occorrerebbero 50 mila miliardi in dieci anni per far fronte ai rimborsi e agli interessi derivanti dalle due sentenze emesse dalla Corte Costituzionale nel '93 e nel '94 sull'integrazione al minimo delle pensioni. Se, poi, si considera il conseguente aumento della spesa corrente per l'applicazione delle sentenze in futuro (in media circa 3 mila miliardi l'anno), si giungerebbe complessivamente a 80 mila miliardi nel prossimo decennio. E' l'ipotesi più pesante illustrata ieri dal presidente dell'lnps Gianni Billia alla commissione Lavoro della Camera che lo aveva convocato, insieme con il ministro del Lavoro Tiziano Treu e con il sottosegretario al Tesoro Giuseppe Vegas, per conoscere le intenzioni dell'ente e del governo in merito alla soluzione del grosso problema riguardante oltre un milione di pensionati in età anche molto avanzata. Altre due ipotesi riduttive, verso le quali si orientano l'Inps e l'esecutivo, prevedono oneri minori, ma pur sempre rilevanti. Per il '96, comunque, servirebbero non meno di 5 mila miliardi da rastrellare subito, tenendo conto pure del costo di 1300 miliardi determinato dalla perdita di 40 mila vertenze giudiziarie intentate da ex lavoratori per ottenere i rimborsi con interessi e rivalutazione. Come trovare la somma a tamburo battente? Aumento delle tasse o dei contributi? Su tale aspetto il dibattito in commissione è stato particolarmente acceso. «Il governo - ha precisato Vegas - preferirebbe maggiorare i contributi piuttosto che le tasse arrivate già a livelli di guardia». L'audizione non ha portato a una decisione, ma è servita a fare chiarezza sulle cifre. Il governo farà sapere al più presto cosa intende fare, pressato dall'Inps che per la fine dell'anno deve varare il bilancio di previsione per il '96. Le tre ipotesi esaminate delineano i seguenti oneri in 10 anni a seconda di diverse soluzioni: 1) 47 mila 286 miliardi per il pagamento degli arretrati, degli interessi, della rivalutazione monetaria e dei diritti di tutti gli eredi; 2) 21 mila 286 miliardi per il pagamento degli arretrati senza interessi, rivalutazione monetaria, e rispetto dei diritti degli eredi con eccezione per i vedovi e i figli inabili; 3) 17 mila miliardi 86 miliardi per il pagamento degli arretrati senza interessi e rivalutazione monetaria, ma con alcune restrizioni: verrebbero esclusi fratelli e sorelle dei pensionati deceduti nel frattempo, mentre le somme sarebbero corrisposte a vedovi e inabili; l'Inps, però, non eseguirebbe i rimborsi nel caso il reddito del pensionato, incassando gli arretrati, avesse superato il limite fissato per fruire dell'integrazione al minimo. In ogni caso, l'incremento della spesa corrente oscilla fra i 2500 miliardi nel '96 e i 3300 nel 2005. Gian Carlo Fossi BILANCIA COMMERCIALE Nei primi otto mesi dell'anno l'export è migliorato di oltre 3000 sullo stesso periodo '94 Mode in Itoly; attivo di 28 mila miliardi Ma agosto non è stato un mese d'oro per i commerci in Europa ROMA. La locomotiva dell'export italiano continua ad andare a tutto vapore, ma nella sua corsa perde qualche colpo. E' il caso dell'interscambio con i Paesi dell'Unione Europea, il cui attivo, in agosto, è stato inferiore di oltre 400 miliardi a quello dello stesso mese dell'anno scorso. Un segnale da non trascurare, anche se non è il caso di pensare ad un'inversione di tendenza nel ritmo degli scambi con i partner europei. I primi otto mesi del '95 sono stati infatti un trionfo per il made in Italy: l'ago della bilancia tra esportazioni e importazioni ha segnato un risultato positivo per 28.609 miliardi, contro i 24.867 del periodo gennaio-agosto del 1994. E, per quanto riguarda i soli Paesi extra-europei anche settembre registra un attivo di 1293 miliardi, contro gli 820 di un anno prima. A rallentare la marcia, come si è detto, sono invece le cifre del commercio con i Paesi dell'Unione Europea, che hanno fatto registrare un attivo di 688 miliardi, conseguente ad una accelerazione delle importazioni del 30,9 per cento rispetto all'agosto '94, accelerazione decisamente maggiore di quella delle esportazioni, cresciute del 23 per cento, con una conseguente riduzione del saldo positivo che, nell' agosto '94, era stato di 1111 miliardi. C'è da preoccuparsi? Il ministro del Commercio estero, Alberto Ciò, dice di no. Commentando i dati Istat sull'andamento della bilancia commerciale il ministro è ottimista: «E' vero - dice Ciò che nel mese di agosto il surplus dell'Italia si è ridotto di oltre 400 miliardi rispetto allo stesso mese del 1994, soprattutto per la sfavorevole evoluzione degli scambi con Germania, Regno Unito ed Austria. Sarebbe però prematuro parlare di un'inversione di tendenza. Se infatti consideriamo l'intero periodo gennaio-agosto l'attivo dell'Italia con i Paesi Ue appare ancora in netto miglioramento». Riguardo ai singoli settori il ministro aggiunge che i dati Istat ribadiscono le tendenze già note: il nostro commercio migliora le posizioni su punti sempre più forti, come metalmeccanica, tessile e abbigliamento, mentre perde terreno nei suoi tradizionali punti deboli, quali energia, agro-alimentare, chimica, metallurgia. Per quanto riguarda settembre l'aumento in valore delle esportazioni ha riguardato soprattutto i beni intermedi e di consumo, che hanno registrato incrementi rispettivamente pari al 28 ed al 21 per cento. I beni di investimento hanno invece segnato una flessione del 4 per cento. Anche la crescita delle importazioni ha riguardato in particolare i beni di consumo, aumentati del 19 per cento e quelli intermedi migliorati del 16 per cento, mentre i beni di investimento hanno registrato Il ministro Ciò una variazione positiva del 4 per cento. Intanto si stanno individuando i temi della politica commerciale su cui si incentrerà l'attività nel prossimo semestre di presidenza italiana dell'Unione Europea. E' stata riconosciuta prioritaria la necessità di un nuovo sistema di preferenze generalizzate per il settore agricolo e di una direttiva nel settore dell'assicurazione crediti all'esportazione. Altri punti a cui dedicare la massima attenzione saranno l'identificazione degli ostacoli agli scambi tra Ue e Usa, l'avvio dei negoziati con il Giappone nel settore cuoio-calzature e la conduzione dei negoziati con il Messico. Vanni Cornerò TABACCO Nomisma: astenersi sul lavoro costerà caro allo Stato «No smoking»: un divieto che vale 174 miliardi ROMA. Dopo tante ricerche sui danni provocati dal fumo, attivo e passivo, ecco i «pericoli» del «non fumo»: una emorragia di posti di lavoro di 6200 unità, un taglio alle entrate fiscali di 174 miliardi, un calo di produzione di 5,8 milioni di chilogrammi. Sono queste le conclusioni di Nomisma, che ha quantificato in 17 mila miliardi il giro d'affari delle sigarette nel 1994 e ha analizzato gli scompensi economici che deriveranno - una volta approvata - dalla legge sul divieto di fumare nei luoghi di lavoro. «No smoking», dunque, costerà caro alla Stato. Ma lo studio suggerisce anche come garantire un futuro al settore del tabacco: combattere il contrabbando e mantenere i prezzi stabili. Dalla lettura di «La filiera del tabacco in Italia: impatto socio-economico e aspetti di politica fiscale» (questo il titolo della ricerca) si evince che un nuovo ritocco dei prezzi delle sigarette infatti non produce soltanto un aumento del gettito fiscale, ma anche un calo degli occupati. Tradotto in soldoni, un aumento delle accise sui tabacchi di 2 punti (pari a 500 lire al pacchetto) porterebbe maggiori entrate ma aumenterebbe anche il contrabbando di circa 2 milioni di chili l'anno con una perdita di posti di lavoro di quasi 3200 unità per la corrispondente riduzione dei mercato legale. Sul fronte della lotta al contrabbando lo studio ha appurato che con una riduzione di 2 milioni di sigarette illegali lo Stato incasserebbe in più 1281 miliardi; l'attuale «quota» imputabile al contrabbando sottrae allo Stato 2 mila 300 mld e 15 mila occupati. Il rovescio della medaglia? Nel mondo ci sono ogni giorno 8 mila vittime di malattie correlate alle sigarette. E il direttore dell'istituto farmacologico Mario Negri, Silvio Garattini, avverte: «Lo Stato, per curare il fumatore, spende molto di più di quello che incassa con il monopolio delle sigarette», [a. vig.] Unione monetaria Waigel «chiude» ai deboli BONN  DAL NOSTRO CORRISPONDENTE Theo Waigel rilancia: il progetto di un «patto di stabilità per l'Europa» e di un «consiglio europeo di stabilità» - che il ministro delle Finanze tedesco aveva già illustrato al vertice europeo di Valencia - arriva al «Bundestag», in occasione del dibattito sul bilancio dello Stato. Arricchito di dettagli che confermano la determinazione di Bonn al rigore e a uno stretto rispetto dei criteri di Maastricht; una adesione non soltanto «preventiva», ma anche «successiva» all'ingresso dei singoli Paesi nell'Unione. In sintesi, Waigel propone la costituzione di un organismo inedito - il «Consiglio europeo per la stabilità», appunto - in grado di controllare il rispetto, da parte dei vari Paesi, dei criteri finanziari imposti dai trattati, e capace di coordinare le loro politiche monetarie. In questo modo, insiste il ministro tedesco, «la stabilità e credibilità dell'Unione economica e monetaria sarebbe ulteriormente rafforzata, e potremmo lanciare un altro segnale rassicurante ai mercati». Scontrandosi con la «tendenza alla flessibilità» che più volte, nel recente passato, è affiorata in alcuni ambienti finanziari tedeschi, Waigel esclude inoltre l'ingresso nell'Unione dei Paesi più deboli. Non si dovrà, dunque, in alcun modo derogare da un punto che è prima di tutto una garanzia di successo dell'Unione, propone il ministro in quella che è - nei fatti - la bozza di un Maastricht aggiornato e riveduto da Bonn: il deficit pubblico dei vari Paesi dovranno mantenersi al di sotto del tre per cento «perfino nei momenti meno favorevoli», e «puntare all'uno per cento nel medio periodo». Le sole eccezioni a queste rinnovate condizioni di rigore, secondo Waigel, potranno darsi «nel caso di circostanze straordinarie, per esempio disastri naturali». Niente da fare, dunque, per i Paesi finanziariamente ed economicamente più fragili: all'avvio dell'ultima fase dell'Unione, prevista per il 1999, quei Paesi non potranno essere insieme ai partner più solidi. «Accoglierli significherebbe bloccare l'Unione monetaria: e non possiamo permetterlo». Waigel ha approfittato del dibattito parlamentare anche per replicare alle accuse dell'opposizione socialdemocratica: quanto proposto di recente da Rudolf Scharping - la precedenza del rispetto dei criteri di Maastricht sulle date, e dunque sull'avvio della moneta unica il governo tedesco e il ministro in prima persona lo vanno sostenendo da tempo, garantisce Waigel. Proprio questa insistenza, del resto, è all'origine delle voci circolate negli ultimi giorni a Bonn, secondo le quali il cancelliere Kohl e il suo ministro delle Finanze avrebbero deciso di rinviare la scadenza prevista del 1999: fra tre anni rischierebbero di aderire all'Unione soltanto la Germania e il Lussemburgo, ma perfino la presenza di Bonn è a rischio, secondo il direttore dell'Istituto monetario europeo - precursore della futura Banca europea - Alexandre Lamfalussy. «Oggi la Germania è in regola con tutti i criteri - ha detto la scorsa settimana Lamfalussy ma nel prossimo futuro potrebbe non rispettare quello relativo al deficit pubblico». Emanuele Novazio