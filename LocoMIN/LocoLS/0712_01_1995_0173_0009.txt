LA STAMPA Estero Giovedì 29 Giugno Annuncio a Ginevra dopo giorni di risse, dal Giappone semaforo verde alle vetture americane Pace dell'auto tra Tokyo e Washington Clinton: inizia Vera del libero commercio NEW YORK NOSTRO SERVIZIO Le sanzioni non scatteranno e la guerra commerciale non ci sarà. Quando mancavano ormai poche ore alla scadenza fissata, Stati Uniti c Giappone hanno raggiunto un accordo sull'import-export delle automobili. «E' un grande passo per il libero commercio nel mondo e una grande notizia per i lavoratori americani e giapponesi», ha commentato subito Bill Clinton, ed anche il negoziatore americano, Mickey Kantor, si ò espresso in termini giubilanti. L'accordo, ha detto, «avrà un grande impatto sulle nostre economie, che sono le due più grandi del mondo, perché i suoi effetti si faranno sentire in tutti i settori industriali, non solo in quello delle automobili». Un po' meno entusiasta il negoziatore giapponese, il ministro dell'Industria Ryutaro Hashimolo. Per lui, la cosa che conta è che il Giappone ha comunque «mantenuto la sua posizione di principio», nel senso che l'accordo raggiunto non stabilisce una quota precisa delle automobili o parti di automobili giapponesi prodotte negli Usa che devono essere vendute in Giappone. Quello delle quote era il problema su cui le due parti si erano arenate e che ha fatto maggiormente temere il precipitare della situazione. Se l'accordo non fosse stato trovato, il danno per il Giappone sarebbe stato di quasi 6 miliardi di dollari attraverso le tariffe «punitive» che gli Stati Uniti avrebbero applicato, a partire dalla mezzanotte di ieri, alle sue automobili di lusso; mentre gli Usa sarebbero andati incontro a un' ulteriore svalutazione del dol¬ laro nei confronti dello yen (mentre, alla notizia dell'accordo, il biglietto verde si è impennato su tutte le monete, lira compresa). La soluzione trovata è stata quella di sostituire un accordo fra i due governi sulla quantità numerica con un «impegno volontario» da parte delle fabbriche giapponesi di mettere in vendita nel proprio mercato una quantità «adeguata» di automobili o parti di esse prodotte nei loro stabilimenti americani. In questo modo il numero è rimasto vago e non c'è il rischio-sanzioni che il Giappone maggiormente temeva. Per quanto riguarda invece la vendita diretta di automobili americane in Giappone, l'accordo riguarda i punti di vendita che verranno «autorizzati». Quei punti, ha spiegato Clinton, «diventeranno 200., entro il 1996 e saranno 1000 entro i prossimi cinque anni». E tanto e stato considerato buono, questo risultato, che sull'ultimo problema rimasto, quello dell'accesso nel mercato giapponese dei pezzi di ricambio delle automobili straniere, gli Stati Uniti hanno finito per accontentarsi di un vago impegno giapponese a una ulteriore «deregulation» del loro mercato. Franco Pantarelii Scongiurata una guerra tra le più grandi potenze economiche che avrebbe scosso i mercati internazionali IL DIRETTORE DELLA WTO GINEVRA ENATO Ruggiero, ex ambasciatore, ex ministro, due mesi fa è stato eletto alla guida della Wto. E sotto l'egida dell'Organizzazione mondiale del commercio si è svolta la trattativa sul mercato dell'auto tra Washington e Tokyo, che si è conclusa con successo ieri pomeriggio. Direttore, Bill Clinton ha appena confermato che c'è l'intesa tra Stati Uniti e Giappone, che la guerra dell'auto è scongiurata. La neonata Wto ha superato il primo test? «Una sfida per l'Italia» Ruggiero: si apre la porta del Sol Levante «Mi pare proprio di sì. Le informazioni disponibili in questo momento ci consentono di rallegrarci: abbiamo raggiunto il risultato che ci oravamo prefissi, evitare una crisi molto complessa, che avrebbe compromesso gli equilibri degli scambi internazionali. Di più, la pace commerciale sancita da questo accordo apre prospettive straordinarie. Tutti i Paesi della Wto attendono i testi dell'intesa, per verificarne la corrispondenza con le regole multilaterali. Ma fin da ora credo ci si possa, ci si debba congratulare con Mickey Kantor e Ryutaro Hashimoto (il rappresentante del Commercio americano e il suo collega giapponese, ndr), che hanno saputo trovare in tempo utile un accordo difficile, tra mille pressioni». Il nuovo regolamento delle controversie stabilito dall'Uruguay Round, che di fatto vincola le parti a trattare a oltranza, ha funzionato. «Sì, il sistema si è rivelato efficace. Stati Uniti e Giappone si sono rivolti all'Organizzazione mondiale del commercio, l'accordo è stato fatto a Ginevra, al termine della prima fase del procedimento, quella delle consultazioni bi¬ laterali. Se il risultato è stato raggiunto, lo si deve al fatto che le due parti sapevano di dover affrontare la fase successiva della procedura, che porta a una sentenza definitiva e applicabile. Questo è stato senz'altro un elemento di deterrenza». Come cambierà il mercato internazionale dell'auto dopo il patto di Ginevra? «L'intesa tra le due più grandi potenze economiche mondiali rappresenta una grande occasione e una nuova sfida anche per l'Europa e per l'Italia. I giapponesi, infatti, si sono impegnati a abbattere le In alto. Renato Ruggiero A sin Mickey Kantor (di spalle) e Hashimoto giocano con una spada da samurai barriere protezionistiche non solo per lo auto americane, ma anche per quelle del resto del mondo. L'apertura di Tokyo ò indirizzata a tutti. Sta all'industria italiana saper risponderò subito, approfittare di questa chance per conquistare una presenza importante sul mercato dell'Estremo Oriento». Il contingentamento dell'«auto gialla» non creerà problemi di reciprocità? «No, il Giappone non ha sollevato la questione. L'accordo tra Tokyo e l'Europa per l'autolimitazione delle vetture nipponiche scadrà noi 1999, e non potrà essere rinnovato. Questo significa che le sfide per l'Italia sono duo: fare fronte alla concorrenza delle caso giapponesi e conquistare competitività sul loro mercato». Cosa dovrà fare l'industria automobilistica nazionale per vincere le due battaglie? «Continuare sulla via della ricerca, dell'innovazione, degli investimenti, dei nuovi modelli, Fortunatamente abbiamo uomini all'altezza del compito». Prossima tappa per la Wto, la liberalizzazione dei servizi finanziari. Che potrebbe segnare una rivoluzione, se gli Stati Uniti rinunceranno alla loro intransigenza. «E' il tema che sto affrontando in queste oro. Abbiamo ancora due giorni per trovare un accordo crucialo, che consentirebbe di abbattere! ogni barriera per le banche, le assicurazioni e lo altre strutture di intermediazione finanziaria, o assicurerebbe la libera circolazione delle persone legate alla prestazione di questi servizi. Una rivoluziono dallo grandi conseguenze anche per l'Italia, dal momento che aprirebbe il nostro mercato non solo allo società europee, ma a quello di tutto il mondo. E se il sistema bancario italiano si dimostrerà competitivo, si spalancheranno le porte dei mercati emergenti dell'Asia. Il sistema commerciale internazionale sta cominciando a correre». Aldo Cazzullo LA DISFIDA DI CANNES ■PARIGI governanti italiani amano spesso volare in alto come aquile c drappeggiarsi nella retorica, quando sono interrogati su questioni molto concrete e molto terrene. In Europa, per esempio, si offuscano volentieri quando sono trattati alla stregua di interessati, furbi mercanti: soprattutto si offuscano quando sono i francesi a sospettare, o criticare. La sfacciataggine di questi ultimi ri- Quell'invidia maligna tra cugini Chirac- solo maretta, a Lamberto voglio bene sulta più sgradita della sfacciataggine di altri, la sfrontatezza di chi ci somiglia e ci è parente è un insulto che non si sopporta. La critica del fratello o cugino stinge facilmente nella rissa familiare, e nelle risse familiari come si sa non regna la conversazione politica ma il sentimentalismo. Regna l'antipatia o la simpatia, la ripugnanza o il fascino, e l'invidia innanzitutto, con il suo corteggio di sospetti e di dispute attorno agli averi, alla roba. Così i due hanno leticato anche a Cannes, durante il vertice degli europei, attorno alla roba. Ha cominciato Chirac, che ha accusato il governo italiano di usare la lira svalutata per far concorrenza sleale ai prodotti francesi, e siccome ha citato come esempio il caso dei vitelli prodotti nella propria regione natale, il presidente del Consiglio Dini si è adombrato, ha ironizzato, e ha risposto piccato: «Non vedo perché il Presidente francese debba fare tante storie sulla sorta dei bovini nella sua regione d'origine. La questione monetaria non si riduce a un affare di bestiame». Ha ragione il presidente del Consiglio a piccarsi per le obiezioni francesi, a impermalirsi per tanto materialismo, in una adunanza che si finge insigne: l'Europa è qualcosa di più di un vile mercato di buoi, è qualcosa di più vasto e profondo delle dispute franco-italiane che sempre s'accendono attorno a roba troppo corporea, troppo grossolana: nel passato si accesero attorno al vino da tavola italiano, poi attorno ad altri prodotti mediterranei, e adesso ecco che s'avanza il vitello del Corrèze, questa pietra d'inciampo escogitata da una Francia che si vendicherebbe sul più debole per la grandeur nazionale perduta, infastidisce il gesto nazional-locale, in Chirac. Disturba la sua propensione a restituire alla Francia un cachet di natura gaulliana, un'impronta e uno stile di originalità nell'Europa sempre più dominata dalla forza politica ed economica della Germania. Gli italiani, che si rassegnano subito ai nuovi rapporti di forza, son fatalisti, dietro le nobili parole nascondono il cinismo, e sanno che tutto è vanità, fame di vento. Lo è anche la grandeur, che vogliono mascherare, come lo è l'ambizione della Francia in Europa. C'è una notevole dose di gioia maligna nella maniera in cui i nostri governanti, quasi sempre, giudicano gli sforzi francesi di avere ancora un peso forte in Europa, nonostante le difficoltà economiche che Parigi traversa e l'evidente superio¬ rità tedesca. C'è la gioia maligna di chi si consola e dice: in fondo la Francia è diventata una piccola e insignificante nazione come lo siamo noi, e tutto il suo agitarsi da Don Chisciotte è inane. Che la Francia scenda dal suo piedistallo e smetta di voler restare agganciata alla locomotiva del marco, Grande fra i Grandi, moneta forte fra le monete forti. Questo manda a dire Roma a Parigi, respingendo le accuse sulla svalutazione competitiva della lira, e con il sentimentalismo della ripicca impermalita replica come il fratello ferito nell'onore. Non c'è da stupirsi che Chirac abbia definito la disputa una «piccola maretta» marginale, ieri, e abbia svilito lo scontro riducendolo a un romanzo rosa: «Chirac vuole bene a Dini», ha fatto sapere l'Eliseo, e così, in una melassa latina, si conclude quella che è stata presentata come una importante dispula franco-italiana. Questo scontro fra una nazione in cerca di cachet e una nazione ansiosa di ripicche non stupisce dunque e non è nuova, nella storia recente della Comunità e dei rapporti fra i cugini latini. E' solo più grave Prendersela con la voglia francese di grandeur vuol dire non considerare prezioso che Parigi continui a spartire la guida dell'Europa invece di lasciarla soltanto a Bonn Chirac e Dini. In alto una foto di gruppo con Dini, Chirac, Jacques Santer, Wim Kok, Paavo Lipponen, John Bruton e Helmut Kohl oggi, e stupisce semmai la meraviglia del presidente Dini, di fronte a un'Europa che non è ormai altro che questo: litigio fra monete che si fanno l'una l'altra i dispetti, mercato di vitelli o di vino da tavola. Che non è ormai altro che questa contrapposizione-duello fra personaggi con cachet e personaggi piccati, fra nobili decaduti e nuovi parvenus. Stupisce l'esclamazione alata ma oggi incongrua di Dini, sull'Europa che sarebbe «qualcosa di diverso» da un affare di bestiame, di gastronomia. Non è qualcosa di diverso, è precisamente un affare di questa natura, dopo il disastro epocale in Bosnia, e prendersela con gli sforzi di grandezza della Francia vuol dire solo diminuire l'Europa ancora di più, con la scusa di combattere gli egoismi e le ambizioni nazionali. Vuol dire non considerare prezioso per tutti (non solo per Chirac) che il franco resti agganciato al marco, che Parigi guidi il continente assieme a Bonn, e che l'Europa sia dominata da almeno due Paesi, anziché da uno solo. Vuol dire non riconoscere quello che pure è reale: il franco ha patito negli ultimi anni della svalutazione della lira - svalutazione che contiene indubitabilmente una parte di dumping - e questo patimento alla lunga non può durare, a meno di una uscita della moneta francese dal meccanismo che la lega al marco. Si può restare indifferenti a tutto ciò, lasciare che Parigi se la cavi senza solidarietà italiana, rimpiangere i tempi in cui si raccontavano bugie sulle nostre «complicità latine», e Parigi mai ci diceva la verità. Si può anche inveire contro gli esperimenti nucleari decisi da Chirac, e la volontà di perfezionare - considerato il mondo di guerre in cui viviam" - una dissuasione credibile. Ma poi sarà inutile stracciarsi le vesti, quando l'Europa si rivelerà troppo tedesca e senza più capacità di difesa. Quando Parigi sarà diventata un nostro parente egualmente povero, accodato dietro l'ormai solitaria Germania. Gli antieuropei che prevar¬ rebbero in Francia non sono tutti democratici come certi inglesi. Una parte di essi ha preoccupazioni che Chirac non può ignorare e che ha promesso di ascoltare, per «riconciliare la nazione con l'Europa». Un'altra parte ha il volto più impaurente di Le Pen, e i politici italiani non potranno per molto tempo ancora ignorare questa voglia di chiusura e di neofascismo che si estende in Europa, a cominciare dal no¬ stro Paese. Questa voglia si neutralizza con un'Europa mono mercantile, è vero. Meno oscillante fra cachet e ripicche. Ma le gioie maligne, a meno di non essere grandiose, sono fuori luogo nei consessi politici. Non c'è nulla di cui gioire, in Europa, quando una grandeur antica - soprattutto la grandeur francese - barcolla e rischia di cadere. Barbara Spinelli