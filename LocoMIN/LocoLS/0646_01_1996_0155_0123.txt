LA STAMPA Imperia e Provincia Venerdì 7 Giugno 1996 41 Parcheggi insufficienti, soste selvagge, «zebre» assenti, pessima pavimentazione LA POSTA DEL SINDACO DI IMPERIA IMPERIA. Ancora una volta, gli argomenti principali, nella periodica conversazione dei cittadini con il sindaco Davide Beno attraverso la rubrica de La Stampa, sono quello della viabilità e dei parcheggi «selvaggi», della sicurezza stradale (soprattutto per i pedoni) e dell'igiene pubblica. Sono questioni spicciole, forse, ma sono anche quelle che maggiormente stanno a cuore alla popolazione, visto che spesso chi scrive torna a insistere su tali tematiche. E sono inoltre lagnanze diffuse su tutto il territorio, e riguardano indifferentemente il rione di Porto Maurizio e quello di Oneglia. Arrivano, infatti, da via Verdi e da via Argine Destro, da corso Europa e da Borgo Peri: le segnalazioni, in qualche caso allarmate, in altri stizzite, si riferiscono anche a zone meno battute, per quanto non del tutto periferiche. E, in apertura di stagione balneare, c'è anche chi esprime preoccupazioni per i possibili inquinamenti del litorale. Come tante vigili sentinelle, gli abitanti di Imperia, quando notano qualcosa che non va, ne prendono nota e riferiscono puntigliosamente a Berio attraverso la Posta del Sindaco. Una radiografia spesso impietosa, ma comunque precisa, e fatta certo con intenti costruttivi, dei «difetti» della città capoluogo della provincia, I/eterno problema del traffico Missive dalle vie Verdi e Argine Destro, dai corsi Europa e Roosevelt, da viale Vittorio Veneto Una strada invasa dai topi. Uno stabilimento balneare, una fogna e l'Unità Sanitaria Locale Davide Berio, sindaco di Imperia con (ma non sempre) l'indicazione delle soluzioni adottabili. La rubrica, che si è dipanata per vari mesi, con cadenza quindicinale, dall'inverno alla primavera, ha permesso all'amministrazione di raccogliere un dettagliato «Cahier de doleance»: un elenco minuzioso, spesso prezioso, di disfunzioni e di esigenze, qualche volta già affrontate e risolte, altre no. E ddesso, la Posta del Sindaco va in vacanza. Riprenderà in autunno, per offrire agli abitanti di Imperia l'occasione di un dialogo indiretto con l'Amministrazione comunale, attraverso le lettere (o i fax) che, fatti pervenire alla redazione de La Stampa, saranno «girati» al sindaco perchè dia una risposta. Stefano Delfino Gli stabilimenti Sogni d'Estate: la balneabilità è stata assicurata dall'Usi A Porto Maurizio via Verdi «a rischio» Siamo un gruppo di abitanti della via Verdi di Porto Maurizio, e siamo certi di interpretare il pensiero di tutti coloro che abitano lungo questa strada. E desideriamo far presente al nostro Sindaco, nell'apposita rubrica, ciò che accade da tempo da queste parti. Da quando è stato creato, in via XX Settembre, detta il «Salotto di Porto Maurizio», molte cose sono cambiate, soprattutto in fatto di viabilità: s'è intensificato il traffico proveniente dalla periferia e dal centro, che si avvale dell'asse della nostra via. Auto non regolamentate nella velocità con un'apposita segnaletica mettono a repentaglio l'incolumità dei pedoni, che sono costretti, tra l'altro, a destreggiarsi tra i veicoli parcheggiati in modo selvaggio. Un traffico nei due sensi che non dovrebbe essere concepibile su una strada di scarsa larghezza, quale appunto via Verdi è. A tutto ciò va aggiunto anche il pessimo stato della pavimentazione (tipico, del resto, dell'intera città) e l'affollamento di automobili in sosta di fronte all'Istituto delle Suore quando escono i bambini della scuola, che, com'è noto, non possono più andare a piedi come una volta. Via Verdi, caro signor Sindaco, è una strada «a rischio», per la quale va trovato un rimedio, prima che accada qualche incidente spiacevole. Perchè non manda a verificare tale stato di cose? I consensi che Le hanno consentito di fregiarsi della qualifica di «sindaco più amato della Liguria», vanno conservati nel tempo. Sarebbe un peccato che dovessero mancarLe, domani, per aver sottovalutato un semplice problema di viabilità. Buon lavoro. Dalla via Verdi Imperia Agli abitanti di via Giuseppe Verdi voglio assicurare il massimo impegno di questa amministrazione comunale nel risolvere i problemi della viabilità e dei flussi di traffico di questa via di comunicazione. La Commissione Viabilità del Comune di Imperia, che si è riunita il 3 giugno scorso, ha proposto che la prossima seduta del 10 giugno abbia al primo punto dell'ordine del giorno tutte le questioni legate al problema della viabilità di via Giuseppe Verdi. L'Assessore proporrà progetti comprendenti la pavimentazione, l'allargamento del tracciato e la razionalizzazione dei vari flussi. Via Argine Destro invasa dai topi Continua l'invasione dei topi in via Argine Destro. Chi abita come me nei pressi della campagna ha occasione di vederne in giro ogni giorno: sono ormai di- Via Verdi di Porto Maurizio (sopra) preoccupa gli abitanti: traffico veloce e auto mal parcheggiate sono un pericolo per i pedoni. Due lettere su Via Argine Destro per segnalare l'invasione di topi e per chiedere nuovi attraversamenti pedonali ventati i «padroni» della zona. Poi di sera, i roditori escono, famiglia al seguito. Non bastano certo i gatti per farli fuori. E l'amministrazione comunale, signor sindaco, cosa fa? Francapaola Basile Imperia Gentile signora Basile, ho già avuto modo di rispondere, su queste stesse pagine, al quesito che lei mi pone. Dovrebbe sapere che gli interventi di derattizzazione sono di competenza dell'Ecoimperia. In casi come quelli a cui lei fa cenno sarebbe più utile per lei e i cittadini avvisare Ecoimpèria, ente che il Comune sostiene, facendone parte in qualità di socio di maggioranza. Quel camioncino mal parcheggiato In Corso Europa, dove abito, c'è sistematicamente chi parcheggia in modo da ostruire il passaggio delle automobili. In particolare ogni giorno il proprietario di un camioncino, infischiandosene delle necessità e dei diritti della gente, lascia il suo mezzo dove non dovrebbe. Ho già provato a chiamare i vigili urbani perchè interrogano ma non è accaduto nulla. Cosa bisogna fare allora per fare rispettare le legge? Renata Gazzano Imperia Gentile signora Gazzano, ho avvisato il Comando di Polizia Municipale, che mi ha informato di sopralluoghi effettuati in Corso Europa sulla base di se- gnalazioni giunte al Comando. Forse il proprietario del camioncino «galeotto» è solo molto fortunato e riesce per il momento, a sfuggire ai rigori della legge. Sosta vietata: auto di «intoccabili»? Ormai ho perso le speranze, ma faccio l'ultima segnalazione. Voglio chiedere al sindaco come mai non si interviene per multare le auto che sostano in viale Vittorio Veneto nei pressi del civico 90, dove la strada è stretta e pericolosa. Forse perchè siamo di fronte alle costruzioni di proprietà di eminenti personaggi della nostra politica?. Anna Triestina Imperia Gentile signora Anna, fa male a perdere le speranze. Lei non è informata sui fatti e commette l'errore di basare sulla disinformazione le proprie emozioni. Il Comando di Polizia Municipale ha elevato un nnumero consistente di multe in quella via nei giorni scorsi. Sulla via è stato istituito un servizio giornaliero di controllo. Questa Amministrazione non ha mai trattato, nè mai tratterà in modo speciale cittadini particolarmente notabili. Per il sottoscritto non esistono cittadini di serie A e di serie B. Attraversamenti pedonali mancanti Lungo tutta via Argine Destro non ci sono attraversamenti pedonali. E proprio non crediamo che tutto ciò sia logico e intelligente, anche perchè il marciapiedi si trova proprio dalla parte del fiume. Chiediamo che si intervenga, prima che accada qualche pericoloso incidente. Un gruppo di cittadini di via Argine Destro Ai cittadini di via Argine Destro vorrei ricordare che esistono cinque attraversamenti pedonali, situati in posizione strategica in modo da soddisfare il più gran numero di cittadini. Un passaggio pedonale è posto anche di fronte al supermercato Sidis. Soltanto gli ultimi 250 metri della via non sono provvisti di passaggio pedonale, ma solamente perchè non sembra necessario porre una zebratura in un luogo dove non sussistono specifiche e giustificate richieste da parte dei cittadini. Pedoni in pericolo senza le «strisce» Vorrei chiedere al sindaco come mai in corso Roosevelt, all'incrocio con viale Vittorio Veneto, non ci sono strisce pedonali. Ritiene che non ce ne sia bisogno? Identica mancanza la registriamo in via degli Agrumi. Ines Dogliani Imperia E' praticamente impossibile prevedere un passaggio pedonale in quella zona: la strada è stretta, in discesa e presenta curve pericolose. La Polizia municipale affronterà il problema che tuttavia è di ardua soluzione. C'era una fogna ma è stata eliminata Ormai è una vergogna. Tutti si meravigliano che proprio nei pressi degli stabilimenti Sogni d'Estate sfoci una fogna che manda, oltretutto, miasmi insopportabili. Che sia una fogna proprio non ci sono dubbi, visto quello che scarica in mare. Perchè il sindaco non interviene, e perchè al riguardo non si pronuncia anche l'Usi? Che sia tutto così regolare? Emilio Bazzano Imperia Gentile signor Bazzano, la fogna è già stata riparata e senz'altro adesso non sentirà più nessun odore. La balneabilità dello specchio d'acqua, d'altra parte, è stata assicurata proprio dall'Unità sanitaria locale di Imperia. Davide Berio sindaco di Imperia Con 87 capi d'imputazione è il più grande processo istruito a Sanremo contro la criminalità organizzata «Bando dei napoletani», oggi la sentenza Ieri le arringhe dei difensori. Le richieste dell'accusa: 206anni SANREMO. Quello di oggi è il giorno più lungo per la «banda dei napoletani». Questa mattina, dopo le repliche del pubblico ministero alle arringhe degli avvocati, inizierà infatti una camera di consiglio che si annuncia particolarmente lunga a fronte degli 87 capi d'imputazione inseriti nel maxi processo. Per il tribunale presieduto da Aldo Bochicchio non sarà un compito facile. Le richieste di condanna dell'accusa, nel complesso, superano i 206 anni. Quello alla «banda dei napoletani» è il processo più grande istruito a Sanremo contro la criminalità organizzata e ha visto oltre venti udienze, più di sessanta testimoni, tra cui una quindicina di pentiti, trascrizioni per centinaia di pagine, udienze fiume. Per la Dda, la Direzione distrettuale antimafia il capitolo più importante si è in pratica già chiuso con la richiesta di assoluzione per l'ac- L'awocato Franco Moreno cusa di associazione a delinquere di stampo camorristico avanzata proprio dal pm Francesca Nanni. Restano in piedi l'associazione a delinquere semplice per i principali impu¬ tati: Giannino Tagliamento, Antonio Alberino, Salvatore Iorio e i fratelli Ciro e Carmine Esposito. La condanna più pesante è stata chiesta proprio per il presunto «boss», 24 anni. E la giornata di ieri ha visto le ultime arringhe dei difensori. «Questo processo trasuda la vergogna delle forze dell'ordine» - ha tuonato l'avvocato Franco Moreno, della difesa Tagliamento riferendosi al coinvolgimento in illeciti di più agenti della polizia stradale e di alcuni carabinieri. «L'accusa ha voluto creare il personaggio Tagliamento tramite pentiti "immondi" che si ergono a depositari della verità in cambio dell'impunità e dei favori garantiti dallo Stato». Moreno prima e poi Gustavo Pansini, si sono inoltre soffermati sulle chiamate di correo basate sui «sentito dire» e su accuse riportate da tei zi delle quali hanno parlato i collaboratori. Un nodo importante per verificare la loro credibilità. A chiudere le arringhe è stato l'avvocato Lia Vinci, per Antonio Alberino, che a battuto soprattutto sull'illogicità dell'associazione a delinquere comune. Oggi, la parola passa ai giudici. La sentenza con la quale usciranno dalla camera di consiglio nel pomeriggio dirà qualcosa di determinante sulla credibilità dei collaboratori di giustizia e su accuse di traffici di cocaina per decine di chili che non hanno però mai visto ingenti sequestri da parte delle forze dell'ordine. Da domani il tribunale volta pagina, guarda la processo ai croupier accusati dei furti allo «chemin de fer» previsto per la prossima settimana e a quello alla 'ndrangheta calabrese che vedrà la requisitoria per pubblico ministero il 1" luglio. Giulio Gavino Presenti alla rassegna, tra gli altri: Carlos Santana, Jan Garbarek e Al Jarreau Nizza, torna il festival del jazz Regnerà sulle notti estive dal 12 al 21 luglio NIZZA. Il jazz regnerà sulle notti di Nizza dal 12 al 21 luglio. Il programma ufficiale del «Nice Jazz Festival» delle arene di Cimiez è ormai stato varato, e rispetto al passato è molto più incentrato sul jazz tradizionale, con meno divagazioni rispetto al passato. Certo, Carlos Devadip Santana sarà la locomotiva di questa rassegna (giovedì 18 luglio). Inoltre, le nuove tendenze e la musica dei tropici saranno ugualmente rappresentate (con l'acid jazz di Galliano, Incognito, la musica di Sierra Maestra, la bossa nova di Gilberto Gii e il latin jazz di Ray Barretto). Ma il colore del Festival targato 1996 sarà innanzitutto quello del jazz. Alla kermesse che attira sempre molti italiani della Riviera ci saranno anche il blues di Buddy Guy, Otis Rush e Dr John, lo swing con un incontro tra Michel Petrucciani, Stephane Grappelli e Didier Lockwood. In cartellone Al Jarreau ci sono inoltre i nomi prestigiosi di Georges Benson e Jan Garbarek, Herbie Hancock in versione acustica, la poesia di Al Jarreau, Wayne Shorter e Joe Zawinul, e qualche omaggio a grandi del jazz scomparsi. Come quello a Don Cherry. O quello a Barney Wilen: il giovane del jazz morto il 24 maggio scorso. Questo spettacolo immenso che non dovrebbe costare niente alla città di Nizza, dovrebbe ottenere in occasione del prossimo Consiglio comunale una sovvenzione di un milione di franchi. I biglietti costeranno 150 franchi in prevendita, 170 sul posto, ridotti 130 per i gruppi e 50 dai 6 ai 12 anni. Sono tre le scene sulle quali si esibiranno i gruppi a partile dalle 19 fino a tarda serata. Il programma di quest'anno di quella che era conosciuta come la grande «Parade du Jazz», nonostante sia particolarmente attento al jazz più tradizionale riserva qualche appuntamento di sicuro interesse per i giovani e gli appassionati delle altre forme musicali, dal rock al blues all'acid jazz. [d. bo.]