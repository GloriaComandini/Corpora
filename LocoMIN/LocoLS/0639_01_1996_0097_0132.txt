LA STAMPA Verbano Cusio Ossola Martedì 9 Aprile 1996 no 37 Dati e bilancio nel Cusio dopo la manifestazione europea «Expocomfort» «Nuovi posti? Nelle rubinetterie» Gli imprenditori chiedono più flessibilità sulle future assunzioni, c'è richiesta di «stagionali» Dal Lago d'Orta esportato il 73 per cento della produzione ma il mercato tedesco è in sofferenza SAN MAURIZIO D'OPAGLIO. Gli industriali della rubinetteria chiedono di poter firmare assunzioni «stagionali» per far fronte ad un mercato sempre più competitivo. L'idea è stata lanciata nel corso di «Expocomfort», la seconda rassegna europea, dopo Francoforte, del valvolame e della rubinetteria, che si è svolta a Milano la scorsa settimana. Expocomfort ha riconfermato l'interesse degli operatori per questo settore, visto che l'edizione di quest'anno ha fatto registrare un aumento dei visitatori dell'I 1,2 per cento, con un incremento del 68,8 per cento degli operatori stranieri. La rassegna ha anche riconfermato che la «locomotiva economica» di Novara e del Vco continuerà a restare anche nel '96 il settore della rubinetteria e del valvolame, ma gli imprenditori chiedono alcune misure per fronteggiare un mercato sempre più difficile. «Una delle voci più onerose per gli imprenditori - dice Vincenzo Meloda, titolare di una rubinetteria - è costituita dal costo del lavoro e dalla farraginosità con cui avvengono le assunzioni: occorre rendere più flessibile il sistema di assunzione e introdurre la possibilità dell'assunzione a tempo. Questo consentirebbe all'impresa di diminuire i costi, e quindi di aumentare, in prospettiva, resa e posti di lavoro». Il '96, dicono gli industriali, sarà un anno interlocutorio. In altre parole, significa che i fatturati record del '95 saranno molto difficili da ripetere: perché? «In primo luogo - risponde Corrado Giacomini, direttore generale dell'omonima rubinetteria di San Maurizio d'Opaglio - perché l'anno scorso la svalutazione della lira ha dato enfasi alle esportazioni e quest'anno la lira ha avuto un certo recupero. In secondo luogo esiste una situazione di malessere in tutta Europa, e particolarmente in Germania: il mercato tedesco è in grossa sofferenza e per questo settore la Germania resta un cliente privilegiato». Per dare un'idea di quanto l'esportazione sia vitale nel comparto della rubinetteria, basta ricordare che il 73 per cento del prodotto cusiano viene venduto oltreconfine. Un altro dato interessante fornito dalla rassegna Rubinetterie del Cusio hanno partecipato alla rassegna «Expocomfort» che è la seconda a livello europeo dopo quella di Francoforte Il '96 sarà per il settore un anno interlocutorio milanese è quello relativo al consumo di barra d'ottone: l'area di San Maurizio d'Opaglio (al secondo posto c'è la zona di Lumezzane, in provincia di Brescia), è quella che vanta il più alto consumo mondiale, 7 chili prò capite. Dal '96 gli imprenditori si aspettano un risveglio, almeno parziale, dell'edilizia residenziale e delle opere pubbliche. Marcello Giordani Agevolazioni per 50 negozi VERBANTA. In 49 comuni del Verbano Cusio Ossola, ed in un comune della provincia di Novara, i piccoli negozi potranno usufruire di facilitazioni fiscali. In arrivo buone notizie per i piccoli esercizi delle località di montagna: chi possiede un volume d'affari inferiore a 60 milioni annui é esonerato dalla tenuta delle documentazioni contabili e da ogni certificazione fiscale. La notizia è stata ufficializzata dall'assessore regionale al Commercio, Matteo Viglietta: nella provincia di Novara rientra in questa disposizione il comune di Massino Visconti, mentre nel Verbano Cusio Ossola sono stati inseriti tutti i comuni montani. Il provvedimento è stato adottato per la tutela dei piccoli esercizi nelle aree più disagiate e svantaggiate anche sotto il profilo economico. Questi negozi, fra l'altro, potranno seguire gli orari di apertura in base ad autonomi regolamenti comunali. [m. g.] Apre la galleria-circonvallazione Locamo elimina il grande traffico LOCARNO. Il Nord Europa si avvicina sempre più al Verbano. A fine primavera verrà infatti eliminato uno degli imbuti «storici» sulla direttrice di grande comunicazione proveniente dalla Germania e dalla Svizzera interna. Si tratta dell'attraversamento del nucleo urbano di Locamo, che oggi provoca code interminabili (anche otto chilometri nei giorni scorsi). Le file si ripeteranno ancora a Pentecoste, altro tradizionale «weekend lungo» dei vacanzieri mitteleuropei. Ma sarà l'ultima volta. Il 13 giugno verrà aperta la nuova galleria autostradale che permetterà di «bypassare» in pochi minuti l'intera città. L'opera, in costruzione da sei anni, è terminata e sono in corso i lavori di rifinitura: aiuole, segnaletica spartitraffico, pannelli antifonici a protezione dell'abitato ai due imbocchi. La galleria locarnese, lunga poco più di 6 chilometri, è costata 525 milioni di franchi, ossia circa 700 miliardi di lire. Una grossa fetta di finanziamento è venuta dal governo elvetico che ha utilizzato a questo scopo una parte dei fondi provenienti dalla sovrattassa di 20 centesimi sulla benzina che gli svizzeri si sono accollati qualche anno fa con una votazione a livello federale. Oltre alla galleria di Locamo, sarà possibile percorrere un altro segmento autostradale a Nord della città mentre, a Sud, Ascona già da tempo è dotata di una galleria di circonvallazione. Fra poco l'intero piano viario, approvato dal Parlamento ticinese nel 1987, sarà completato. Si arriverà in autostrada a meno di 10 chilometri dal confine di Cannobio. Non c'è dubbio che questo asse di scorrimento veloce convoglierà nuovi flussi turistici, soprattutto dalla Germania, dove sono in corso altri importanti lavori per il completamento dell'autostrada che collega Monaco di Baviera a Lindau, sul lago di Costanza. Qui coloro che sono diretti verso l'Italia entreranno nell'autostrada del San Bernardino, scendendo rapidamente a Bellinzona e sulle rive del Lago Maggiore, dove arriva anche il segmento autostradale del San Gottardo. Si aprirà dunque una nuova «via delle vacanze» per i bavaresi che ora gravitano essenzialmente sul Brennero, sul Trentino e sul Garda. Resta insoluto il raccordo fra il Locarnese e Gravellona Toce, l'altro «terminal» autostradale per chi proviene da Sud. Sulla statale del Verbano la velocità massima consentita è di 60 all'ora, ma a causa del costante intasamento la media effettiva è ancora minore. Il fulcro di questa «Via Crucis» automobilistica è costituito da Verbania, l'unico capoluogo di provincia che non è servito da una tangenziale. Teresio Valsesia A Gravellona Toce Esce volume con poesie i Hildca Reich GRAVELLONA TOCE. Una serata dedicata alla poesia viene organizzata venerdì alle 21 alla biblioteca comunale «Camona» a cura dell'assessorato comunale alla cultura. Il programma dell'iniziativa comprende, dopo una conversazione di Erminio Guida sul tema «Contributo della poesia», la presentazione dell'opera «Un ventaglio - Un veliero» di Hilda Reich, edita da «Il Pomerio» di Lodi. Nata a Milano e residente da oltre vent'anni nella frazione gravellonese di Pedemonte, Hilda Reich è nota come pittrice neo-costruttivista e ideatrice di giochi estetici, ma non per la prima volta si presenta al pubblico con una raccolta di versi. Il contenuto della prima parte di questo poemetto venne composto agli inizi degli Anni Settanta; seguirono dopo un lungo silenzio le altre sezioni che completano ora un quadro di scene di vita vissuta ricche si sensazioni ed emozioni. Integrano il volume illustrazioni realizzate con una tecnica sm golare e che la stessa autrice definisce «proiezioni dell'inconscio». Nel corso della serata la Reich leggerà alcune delle poe sie del volume, sul quale intervengono Andrea Schiavi, Eugenio Guglielmi e Giulio Martino li. ls. r.] IN BREVE La rassegna nazionale di Pallanza si conferma tra le più gettonate iniziative pasquali In 3 mila alla mostra della camelia Folla di visitatori negli stand allestiti a Madonna di Campagna per scoprire ibridi e nuove varietà Nell'«angolo delle curiosità», dipinti a tema, produzioni artigianali e rari francobolli di ogni epoca VERBANIA. Centinaia di corolle «esotiche» fra le antiche pietre romaniche. Nel calendario di appuntamenti per il week end pasquale ha riscosso notevole successo la 30° Mostra nazionale della Camelia allestita negli stand di Madonna di Campagna. Organizzata dalle associazioni Verbania prò Verbania, Orticola Verbanese e Verbania Garden Club, con il patrocinio di Provincia e Camera di Commercio del Vco, Comune di Verbania e Fondazione Agraria Novarese, la rassegna floricola é stata articolata nella sezione Arte e Fiori e nell'apprezzatissima mostra-mercato. Inaugurata sabato pomeriggio e conclusasi ieri alle 20, la Mostra nazionale della Camelia ha richiamato oltre 2000 visitatori, tra i quali moltissimi turisti, affascinati dai colori e dai diversi ibridi della specie presentati da una ventina di espositori ed appassionati del settore. La chiesa cinquecentesca di Madonna di Campagna, con il suo campanile romanico, ha fatto da suggestiva cornice alla rassegna suddivisa dagli organizzatori in originali spazi espositivi. Oltre ad ammirare i magnifici esemplari di camelia, fra cui la bianco-rossa «Stalin» e la rosea «Vittorio Emanuele», i visitatori sono stati attratti da alcuni insospettati modi d'impiego del fiore. CANNOBIO Questionario sui rapporti con i vigili urbani Nell'intento di migliorare i rapporti tra pubbliche istituzioni e cittadini, l'amministrazione comunale distribuisce alle famiglie un questionario sui rapporti con la polizia urbana. Ciascuno potrà rispondere (in modo anonimo) e formulare proposte. [s. r.] VERBANIA Giovedì presentazione dell'indagine congiunturale Il presidente dell'Unione Industriale del Vco Giuseppe Moroni presenta giovedì alle 11 nella sede di corso Mameli 18, l'indagine congiunturale di previsione sul secondo trimestre '96. [c. m.] VERBANIA Televisione e salute, due conferenze L'assessorato alla Pubblica Istruzione organizza due conferenze sul ruolo della televisione nella salute fisica e mentale di bambini e adulti. Mercoledì a Palazzo Flaim dalle 21 Anna Oliviero Ferraris, psicologa dell'età evolutiva all'Università La Sapienza di Roma, parlerà di «Quale Tv per i nostri figli», giovedì 18 Alberto Pellai, specialista in medicina preventiva e sanità pubblica, affronterà il tema «La Tv fa male ai bambini?». [p. cr.] «Forse non tutti sanno - precisa il presidente del Verbania Garden Club, Valeria Angiolini - che ogni miscela di té che generalmente beviamo é a base di foglie di camelia. Furono importate per la prima volta in Europa, precisamente in Gran Bretagna, agli inizi del 1700. Oggi sono moltissime le aziende locali impegnate nella coltivazione della camelia con una produzione annua stimabile nell'ordine delle centinaia di migliaia di esemplari ». Nel Verbano le prime camelie Don Rino Bricco, parroco di Madonna di Campagna e un momento della prestigiosa Mostra nazionale della camelia furono importate intomo al 1820 mentre il primo esemplare del fiore, tutt'ora vivente e risalente al 1760, viene considerato quello conservato nel parco reale di Caserta. Nell'angolo delle curiosità c'era davvero di tutto. Le decorazioni su carta e tessuti, realizzate da Maura Milani di Stresa, ottenute con una particolare pressatura del fiore; i foulard ed i cuscini in seta su cui la verbanese Alessia Zucchi ha dipinto a mano meravigliose camelie; vasi, vassoi e cestini decorati da Raffaella Baldissoni pure di Verbania, e le camelie del tipo «bijoux ornamentali» realizzate con speciali resine colorate indurenti dalla varesina Daniela Monti. Ammiratissimi i francobolli di ogni epoca con filigrane riproducenti camelie ed i quadri floreali del pittore giapponese, residente a Milano, Yoshi Nacasaka. [a. r.] La Corte d'Appello di Torino In data 30.10.95 HA PRONUNCIATO LA SEGUENTE SENTENZA definitiva in data 28.12.1995 contro MIRARCHI Vincenzo, nato a San Luca(RC) l'11.05.41 IMPUTATO del reato di cui all'art. 2 della L. 15.12.1990 n. 386 e del reato di cui all'art. 116 nr. 2 R.D. 21.12.1933 nr. 1736 per aver emesso gli assegni bancari n. 166376967, tratto su CRT. di Casale Corte Cerro per L. 27.000.000, n. 17720786604 tratto su banca CRT. Ag. di Casale Corte Cerro per L. 23.800.000, n. 18192024500 tratto su Banca CRT. Ag. di Ornavasso per L. 15.200.000, n. 16637696602 tratto su banca CRT. Ag. di Casale Corte Cerro per L. 25.000.000, n. 16638301415 tratto su banca CRT. Ag. di Casale Corte Cerro per L. 70.200.000, n. 16637803000 tratto su banca CRT. per L. 15.000.000, n. 16638196307 tratto su banca CRT. Ag. di Casale Corte Cerro per L. 30.000.000 che presentati in tempo utile non venivano pagati per difetto di provvista. Recidiva specifica reiterata infraquinquennale. In Casale Corte Cerro dal 27.10.90 al 09.12.91 ; P.Q.M. In parziale riforma della sentenza Pretura Verbania Sezione distaccata di Omegna del 13.01.94 la quale lo condannava... omissis... Vietava l'emissione di assegni bancari e postali per 1 anno. Ordinava la pubblicazione della presente sentenza per una sola volta, per estratto sul quotidiano «La Stampa», cronaca locale. Ridetermina la pena complessiva in mesi 3 di reclusione, sostituita con la pena pecuniaria di L. 2.250.000 di multa; conferma nel resto. E' estratto conforme ad uso pubblicazione. Torino, 26 marzo 1996. IL COLLABORATORE DI CANCELLERIA COMUNE DI CANNERÒ RIVIERA PROVINCIA DEL VERBANO CUSIO OSSOLA Avviso d'asta pubblica per l'affidamento In concessione di gestione del pubblico esercizio comunale denominato "Bar Ristorante Udo" - 2° esperimento E' indetta per il giorno 23 aprile 1996, alle ore 10,00, asta pubblica per l'affidamento in concessione di gestione del pubblico esercizio comunale denominato "Bar Ristorante Lido" con presentazione di offerte segrete in aumento sul canone annuo di concessione, di Lire 47.950.000 (Lire quarantasettemilioninovecentocinquantamila). Le offerte dovranno pervenire entro le ore 13,00 del 22 aprile 1996 a mezzo raccomandata. Copia dell'avviso d'asta è a disposizione presso gli uffici comunali (Tel. 0323/788.091) il sindaco Dr. M. P. BottacchI CASALE C. CERRO Località Cereda Soleggiatissima, tranquilla, libera, CASA INDIPENDENTE di mq 160 circa con giardino circostante. Autorimessa doppia, cantinato. Tel. 0323/86.62.18 COMUNE DI VERBANIA PROVINCIA DEL VERBANO CUSIO OSSOLA IL SINDACO Vista la legge regionale n. 56 del 5 dicembre 1977 e successive modifiche ed integrazioni; RENDE NOTO - che presso l'Ufficio Segreteria del Comune saranno depositati, per la durata di 30 (trenta) giorni interi e consecutivi, e precisamente dal 5 aprile 1996 al 5 maggio 1996, durante i quali chiunque può prenderne visione, dalle ore 9,00 alle ore 12,00, gli atti relativi alla variante n. 10 al P.R.G.I. vigente, riguardante alcuni immobili di proprietà comunale, adottata con atto C.C. n. 72 del 12.3.1996; - che nei trenta giorni successivi alla scadenza del deposito suddetto, potranno essere presentate osservazioni nel pubblico interesse, redatte in triplice copia corredate da eventuali estratti planimetrici. Verbania, li 2 aprile 1996. IL SINDACO Aldo Reschigna IL SEGRETARIO GENERALE dr. Giulio Gasparlni ; PETTENASCO A due passi dal lago CASA INDIPENDENTE composta da P.T. magazzino, autorimessa. Piano 1° abitazione di 3 vani, cucina e bagno. Capannone in corpo staccato di mq 150. Terreno con comodo accesso. Tel. 0323/866218 Par la pubbllcita su ™ fff TJhi, publikonipass ECONOMICI 24ENNE ragioniere diplomata scuola Interpreti e traduttori per le lingue inglese e francese esperienza settore marketing cerca lavoro. Telefonare 0322/241.854 ore serali. I Primaria Industria RICERCA AGENTI/RAPPRESENTANTI per la Commercializzazione dei propri prodotti/servizi preferibilmente provenienti da esperienze informatiche e/o vendite di materiali per uffici. Tel. 011 6827425 OMEGNA Zona stadio, tranquillo, soleggiato, in palazzina senza spese condominiali Appartamento nuovo, autonomo, di 4 vani, doppi servizi, balconi. Cantina. Garage ampio. Lire 135.000.000 dilazionabilissimi. Tel. 0323/866201 TRIBUNALE DI NOVARA Es. n. 101/90 Cron.4227 Avviso di vendita di beni immobili all'incanto Il giorno 17 aprile 1996 alle ore 9 si procederà alla vendita con incanto dei seguenti beni immobili di proprietà degli esecutati Chianese Vincenzo e Colla Maria Rosa, siti in: Comune di Novara - via Fornara n. 10. Alloggio sviluppato su due piani con accesso dal piano superiore (4° piano). Superficie 4° piano mq 26, superficie 3° piano mq 81. Annessi cantina al piano interrato ed autorimessa di mq 20 al piano sotterraneo. Condizioni di vendita: 1) Prezzo base lire 125.000.000; 2) Offerta minima d'aumento lire 2.000.000; 3) Gli interessati devono presentare domanda in bollo alla Cancelleria del Tribunale di Novara entro le ore 11,30 del giorno 16 aprile 1996 depositando altresì la somma di lire 28.700.000 di cui lire 12.700.000 per cauzione e lire 16.000.000 per spese. Detto deposito deve essere effettuato con assegno circolare intestato al «Cassiere Provinciale delle PP.TT. di Novara con il concorso del controllore» ed emesso da Istituti di Credito con sportelli in Novara; 4) Versamento del prezzo entro 30 giorni dall'aggiudicazione; 5) Agli offerenti non divenuti aggiudicatari verrà restituito, subito dopo la chiusura dell'incanto, l'assegno circolare. Maggiori informazioni in Cancelleria nei giorni di martedì, giovedì e sabato dalle ore 8,30 alle 11,30. Novara, 26 marzo 1996. IL COLLABORATORE DI CANCELLERIA Vincenzo Cancro UN PRESTITO? 10.000.000 rata 230.000 - 50.000.000 rata 522.000 Altre soluzioni in 4 ore, bollettini postali PROMETEO FINANZIAMENTI Tel. 0321/393261 - Sede di Novara - c.so Italia, 11 Affermata Azienda settore imballaggio flessibile RICERCA RESPONSABILE PRODUZIONE esperienza e attitudine al comando Scrivere Publikompass 430 -10100 TORINO )