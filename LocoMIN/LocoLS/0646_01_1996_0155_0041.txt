Motori Venerdì 7 Giugno 1996 35 Rapporto Usa: il mercato e le polemiche sui limiti di velocità Cresce la voglia d'Europa E la Volvo si lancia all'attacco SAN FRANCISCO DAL NOSTRO INVIATO Se in Europa il mercato dell'auto non attraversa una fase brillante, negli Usa tira allegramente. Cifre tutte in positivo, con 3 milioni 681 mila vetture vendute da gennaio a maggio. La parte del leone è saldamente tenuta dalle tre grandi di Detroit con un globale del 74%, mentre continua a crescere la presenza dei costruttori del Vecchio Continente. La quota è modesta (3,2%) e i volumi contenuti (150 mila unità) se paragonati al totale, ma Bmw, Mercedes, Volvo e compagnia sorridono: dopo gli anni della crisi, quando pareva che i giapponesi avessero sfondato anche nel settore dei modelli di lusso, il vento è cambiato. C'è voglia di Europa fra i consumatori americani, e vinca il migliore. Sorride soprattutto la Volvo, tornata in testa con 39.500 consegne davanti alle quasi 39.000 della Bmw e alle 35.000 della Mercedes. Risultati che potrebbero essere anche migliori se nella gamma della casa svedese e delle tedesche ci fosse - come dicono negli Usa - un «tight truck», cioè un monovolume o un mezzo per il tempo libero. Intanto, è importante seguire la marea che sale nel grande Paese. La locomotiva corre e tutti sono sicuri di superare i risultati '95: da 14,9 a 15-16 mm'oni di veicoli contro i 14,8 dello scorso anno. La sfida, fra tedeschi e svedesi, diventerà ancora più vivace nei prossimi anni. La Volvo punta a essere sempre più competitiva. «Siamo un'azienda forte e sana - dice Lue Bracke, responsabile della filiale italiana, che in questi mesi ha retto anche quella tedesca -, con bilanci attivi. Vogliamo crescere». Separatasi due anni fa dalla Renault, la casa svedese ha elaborato una strategia d'attacco basata su alcuni punti chiave: profondo rinnovo della gamma di modelli, riduzione delle «piattaforme» di base da 4 a 2, cospicui investimenti in prodotto e tecnologie (11.500 miliardi di lire dal '95 al '99, esclusi i 1600 per il rifacimento dell'impianto Nedcar, in Olanda, dove vengono costruite le nuove S 40 berlina e V 40 station wagon con la Mitsubishi Carisma). «Ci possiamo finanziare da soli spiega Bracke -: l'obiettivo è vendere mezzo milione di auto all'anno, a partire dal '98-99». Nel '95 la Volvo (69 mila dipendenti, 21 miliardi di dollari di fatturato, utile operativo del 4,8%) ha consegnato 370 mila vetture, di cui 212 mila in Europa. Ma il mercato principale sono, appunto, gli Usa, seguiti da Svezia (45 mila), Gran Bretagna (40 mila), Germania (30 mila) e Italia (25 mila). Alla fine dello scorso maggio la marca svedese aveva realizzato globalmente 155 mila vendite. «Come nello stesso periodo '95 - precisa Bracke -, malgrado le difficoltà del passaggio dalla serie S 400 alle S/V 40, in produzione appena da marzo e aprile, e la rinuncia, per motivi di praticità, a continuare in America la commercializzazione della 940». Se la 850 (per il 45% in versione SW) è il cavallo di battaglia della Volvo negli Usa, un ruolo di primo piano spetterà alle S/V 40 e ai nuovi coupé e cabriolet a 4 posti derivati dalla 850: alle prime per i volumi produttivi, ai secondi per l'immagine. Le due «medie» saranno costruite quest'anno in 65 mila unità, che saliranno nel '97 a 100 mila e nel '98 a 140 mila. Coupé e cabrio, progettate in appena 32 mesi, saranno lanciati, rispettivamente, in autunno a Parigi e agli inizi di gennaio a Detroit o Los Angeles. Il piano è di farne 20 mila annualmente. «Ma con un modesto investimento - sottolinea Bracke sarà possibile raddoppiarne la pro¬ duzione». Che avverrà nello storico impianto di Uddevalla, in Svezia. D coupé 850 sarà inizialmente commercializzato solo in Europa e il cabrio negli Usa. «Il coupé - giura Bracke - sarà ima grande e comoda granturismo, in Italia ne venderemo alcune migliaia». Quest'anno si consegneranno nel nostro Paese circa 25 mila Volvo, più o meno quelle del '95. «Il mercato ristagna - sospira Bracke - e la fascia delle due litri a benzina in cui operiamo è in calo». Sul tappeto un interrogativo importante per la casa svedese: realizzare o no un impianto negli Usa, come Bmw e Mercedes? «Ci sarà, ma non in tempi brevi». Un accordo con la Mitsubishi è poco probabile, tant'è vero che le S/V 40 non saranno neppure vendute negli Usa. Si punta a realizzare qui un veicolo per il tempo libero, una specie di fuoristrada di lusso come quello della Mercedes. Se sono rose, fioriranno. Michele Fenu Montano, terra di sprint Migliaia di turisti per correre come nelle Autobahn tedesche LOS ANGELES. Con i suoi spazi infiniti, con la sua abbondanza di montagne, laghi e fiumi incontaminati, con i suoi spettacolari tramonti il Montana è sempre stato una popolare destinazione estiva per gli americani innamorati del West selvaggio. Quest'anno l'ufficio turistico dello Stato prevede un sensibile incremento nel numero dei visitatori, ma c'è un po' di preoccupazione tra le autorità. Perché arriveranno i curiosi che vorranno dare un'occhiata alla minuscola baita da dove Theodore Kaczynski, il presunto Unabomber, ha fabbricato le lettere-bomba con cui ha seminato morte e paura per 17 anni? Perché potrebbero avere come meta la fattoria in cui sono asserragliati da oltre due mesi i cosiddetti «Freemen», con il rischio di disturbare le operazioni di centinaia di agenti del Fbi che li circondano? No, il motivo è assai diverso. Il Montana, in realtà, teme un'ondata di turisti decisi a sfogarsi a tutta velocità nelle Montanabahn, parola nata dalla contrazione di Montana con «Autobahn», ovvero autostrada in tedesco (e in Germania sulle autostrade non ci sono limiti, salvo in tratti ben precisi, opportunamente segnalati). Sul finire del '95, il governo fe¬ derale ha eliminato i limiti nazionali sulle freeways Usa (tetto di 65 miglia, poco più di 100 l'ora), lasciando a ogni Stato la responsabilità di stabilire i propri limiti. E Stati come la California, il Colorado, l'Arizona sono passati a 75, il Nevada a 85. In Montana, invece, hanno optato per la «basic rule», la regola base secondo cui il limite di velocità è determinato solo da ciò che è «ragionevole e prudente», a seconda delle condizioni di traffico, strada, tempo. Ecco, dunque, che il Montana è diventato meta non solo degli amanti della natura, ma di quelli che vogliono provare almeno una volta l'ebbrezza di guidare sul filo delle 100 e passa miglia l'ora. Addirittura, clubs di possessori di auto sportive come Porsche e Corvette chiedono alle autorità se possono venire per correre a piacimento. E adesso in Montana stanno cercando di far capire a questo tipo di turista che le uniche vere Autobahn sono quelle tedesche. «L'immagine è quella della Montanabahn, ma la realtà è che c'è molta falsa informazione» sostiene Matthew Cohn, direttore dell'ufficio turistico dello Stato. In effetti, la «basic rule» si riferisce solo alle ore diurne: all'imbrunire scatta il limite delle 65 miglia. E durante il giorno «ragionevole e prudente» non significa che si possa correre sfrenatamente dovunque. Anche nelle freeways dritte e deserte che attraversano il Montana la Highway Patrol può essere molto severa. «Il limite è soggettivo e spesso difficile da spiegare, ci sono numerose variabili» ammette il maggiore Steve Barry. Così tante che ogni volta che un automobilista viene fermato ci sono discussioni e trattative. Ma le multe fioccano e possono essere salate: da 70 a 525 dol- La Volvo (sotto 1850 station wagon) è da anni tra le Case europee più amate negli States A lato, il traffico in uno snodo di Los Angeles lari, più la segnalazione alla compagnia di assicurazione (e il premio sale pesantemente). La «BiUings Gazette», il più importante giornale del Montana, ha pubblicato un supplemento intitolato «Come guidare nelle Montanabahn». E per evitare che i turisti si illudano che tra le strade del Montana e la pista di Indianapolis non esistano in realtà grandi differenze, lo Stato ha lanciato una campagna spiegando la nuova legge presso le società di noleggio negli aeroporti e in città. Si teme una crescita del numero degli incidenti, che a metà maggio era già salito del 15% rispetto allo stesso periodo dello scorso anno (ma i morti sono calati da 60 a 56). «Il risultato dell'aumento di velocità lo troviamo spesso nei fossati lungo le autostrade» afferma il maggiore Barry. A pochi mesi da quando i vari Stati, specie nel West, hanno accresciuto i loro limiti, è, secondo gli esperti, un po' presto per stabilire una chiara correlazione tra velocità e sicurezza. Ma i primi dati sembrano dare ragione all'ovvio e cioè che più si corre e più sale il rischio. Ad esempio, tre mesi dopo che il lùnite è stato portato da 65 a 75 miglia orarie, gli incidenti in California sono saliti del 17%. E se si paragona aprile del '96 con lo stesso mese dell'anno scorso, ci sono stati più sinistri fatali in Kansas (20%) e in Missouri (28%). «E' evidente che la velocità deve influire su questi dati» giura Ron Beck, sergente della Highway Patrol del Missouri. Ma è anche chiaro che questo legame non scoraggerà migliaia di automobilisti americani dal marciare verso il Montana e le sue Montanabahn. Pronti a premere l'acceleratore a tavoletta.