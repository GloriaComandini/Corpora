la stampa Anno 119 - Numero 114 - Domenica 2 Giugno 1985 COSI' SALVANO KHOMEINII GIOVANI AFFASCINATI DALLA RELIGIONE-MARTIRIO L'arma segreta dell'Ayatollah «Combattiamo, vìnceremo, giuriamo sul sangue dei martiri» gridano trecentomila persone, che ogni venerdì si radunano in preghiera a Teheran Molti hanno sedici, quattordici, persino dodici anni: a loro si predica il sacrifìcio purificatore della morte in combattimento - Figli dell'immensa armata dei «senza scarpe», partono incessantemente per la guerra - E rafforzano il regime sia sul fronte iracheno sia su quello interno DAL NOSTRO INVIATO TEHERAN — Ogni venerdì nel campus dell'Università di Teheran ha luogo una preghiera collettiva. Fu Khomeini, subito dopo il trionfo della rivoluzione, a istituire questa sorta' 'di 'islamica «messa all'aperto». Una volta la cerimonia si svolgeva all'insegna dello spontaneismo; oltre al predicatore, designato dall'Imam, prendevano la parola uomini politici anche di alto rango e semplici pasdaran (i miliziani) e un giorno, lo ricordo bene, fecero parlare un ufficiale iracheno, prigioniero di guerra, il quale descrìsse (con traduzione simultanea) la gioia della fede ritrovata grazie al «messaggio folgorante» di Khomeini. Ci si ammassava, una volta, nel campo di football, il predicatore e gli ospiti stavano appollaiati su di una trìbunetta traballarne, mocciosi andavano' in giro distribuendo manuali sulla guerrìglia urbana ed. ex sessantottini, richiamati' in Jran dall'ecumenismo apparente della rivoluzione khomeinista, vendevano il Che fare? di Lenin tradotto in lingua farsi e l'intervista-rìssa di Oriana Fallaci con lo Scià. Spirava, allora, un vento inebriante di libertà che coniugava paradossalmente Maometto con Marx. Erano i tempi della grande illusione laica, quando i goscisti iraniani credevano ancora di poter dominare la locomotiva islamica. Di quella stagione perduta non è rimasto più nulla, in compenso la preghiera del venerdì, pur restando un fatto politico, meglio: una assemblea voluta dal regime, ha oggi una carica religiosa che ieri non aveva; invero inquietante e, al tempo stesso, illuminante. La cerimonia comincia alle 11 del mattino, ma fin dalle prime luci del giorno un'area di cinque chilometri quadrati viene chiusa al traffico sicché per raggiungere l'Università bisogna andare a piedi, sotto il sole acuto dell'altopiano. All'ingresso ti perquisiscono, palpano attenti il tappeto da preghiera del mio accompagnatore perché, nell'ottobre scorso, fu proprio un tappetino im¬ bottito di plastico a esplodere uccidendo quattordici fedeli (niente panico, solo un po' di sbandamento e, dopo la raccolta dei resti umani, la cerimonia riprese). Una selva di tubi Innocenti sostiene bianche stuoie a riparo del sole. I fedeli se ne stanno accosciati all'ombra, con le scarpe posate a destra del proprio tappeto e il Corano alla sinistra. Le scarpe: ce ne sono di eleganti, chiaramente di importazione come quelle del primo ministro Mussawi, ce ne. sono di scalcagnate, ma soprattutto dilaga una incredibile distesa di sandali di plastica. E innumerevoli sono le stampelle e le protesi ortopediche nel settore riservato ai feriti di guerra. I fedeli son tutti rigorosamente allineati giacché, per terra, hanno tracciato col gesso corsie entro le quali è giuocofoiza rimanere. Rispetto alla tribuna del celebrante, che questo venerdì é il presidente della Repubblica, l'ayatollah Kamenei, gli uomini stanno alla destra e le donne alla sini¬ stra, separate da teloni grigi contro i quali il nero fondo dello chador acquista la tonalità della mortificazione. Fuori del recinto, entro altre corsie che zebrano tutte le strade intorno all'Università, si ammassano migliaia e migliaia di fedeli. Sono venuti a piedi, in automobile, in autobus dai quattro angoli di Teheran. Saranno almeno in trecentomila. E', questo, tempo di Ramadan, digiuno purificatore. Un urlo La cerimonia segue un copione preciso. Un mullah cantilena al microfono versetti del Corano in arabo (é il latino della liturgia sciita) che la folla gli rimanda salmodiando a mezza voce. Poi, d'improvviso, tutti in piedi: alla tribuna è comparso Kamenei. Alto, fragile nella veste bianca, il turbante nero dei discendenti del profeta. Il sermone di Kamenei si divide in due parti. Nella prima l'ayatollah esorta alla mode¬ stia, scongiurando i suoi fratelli di non farsi tentare dalle suggestioni del consumismo occidentale, «arma segreta e perfida» dell'imperialismo corruttore teso, innanzitutto, alla colonizzazione delle altrui culture, segnatamente di quella islamica. La seconda parte del sermone è politica e conviene riferirne un passo che starebbe a indicare inopinate «aperture» del regime. (La cerimonia che racconto si è svolta subito dopo la visita a Teheran del ministro degli Esteri saudita, Saud Fcisal). «Noi non abbiamo alcun contenzioso con i nostri vicini arabi né con altri Paesi non islamici (...) auspichiamo rapporti corretti, e possibilmente buoni, con tutti». Tranne che, ben inteso, con gli Stati Uniti, accusati, come al solito, di collusione con l'Iraq. «Ilproblema centra-' le del Paese è la guerra. Una guerra che non abbiamo voluto ma che continueremo a combattere con determinazione contro un regime blasfemo per liberare, un giorno, tutto l'Iraq». E qui dalla folla si leva quasi un rug¬ gito e cominciano a scandirsi, si direbbe con spasimo, slogan quali: «Combattiamo • combattiamo • vinceremo - vinceremo»; «Giuriamo sul sangue dei martiri, su Gerusalemme la santa, di lottare fino al sacrificio supremo». Infine, la preghiera vera e propria. Non dura più di un quarto d'ora, ma è d'una intensità talmente lancinante che in ultimo ci si sente non più difesi dall'agnosticismo, ma percossi, stanchi. Forse solo in Polonia e in certi villaggi dell'America Centrale è possibile avvertire tanto trasporto, tanta forza in un'assemblea di credenti. Ancora un'osservazióne e non di poco conto: il numero di giovani venuti a pregare è altissimo. Oramai da cinque anni l'arma più forte di Khomeini si sta rivelando essere la gioventù. Fu l'Imam, contro il parere di Bani Sadr, a volere che i pasdaran guidati da prepotenti mullah, affluissero al fronte. Tuttora Khomeini predica il sacrificio purificatore della morte in combattimento. All'esercito dell'Imam mancheranno gli aerei non certo i fantaccini. Legioni di impuberi volontari, i bassidyi, continuano senza posa a partire per il fronte. L'età media va dai 16 ai 14 anni, ma tantissimi sono i dodicenni che falsificano l'atto di nascita per potersi arruolare. Codesti bambini, dopo un addestramento di venti giorni, vengono avviati in prima linea. (E con loro ci sono anche uomini di 60 anni, anch'essi vo tati al sacrificio). Infagottati nella tuta kaki dei pasdaran, arrivano con la fronte cinta dalla benda rossa di chi «sceglie il martirio per la vittoria dell'Islam». I «mullah » Questi ragazzi bruciati verdi, i combattenti della fede, diseredati figli dell'immensa armata dei mostazafin (senza scarpe), il sottoproletariato iraniano, sono i veri eroi di una guerra che ha stravolto il ricordo.storico di Verdun, della Marna, delle Ardenne. Una capillare campagna di «promozione del sacrificio» tesse tutto l'Iran. L'Imam spedisce mullah dall'eloquio facile, accattivante, veterani di guerra nelle moschee, nelle scuole dove costoro esaltano le gesta dei giovani guerrieri che, guidati dalla mano del Profeta AH, si infiltrano nelle linee nemiche seminando terrore e morte. I reclutatoli raccontano' come nei momenti più difficili della battaglia il dodicesimo Imam (quello nascosto), Sahib al Zaman e la figlia dell'Imam AH, Harzatt Zeinab, scendano coitgiuntamente dal cielo per salvare i combattenti in pericolo, per sanare le loro ferite. Compiaciuto, Khomeini ebbe a dire qualche tempo fa che «i figli della rivoluzione islamica abbandonano la casa natale attratti dal martirio. E i familiari sono orgogliosi dì loro. Genitori di ben cinque figli mi hanno espresso il rammarico di non averne altri da avviare al paradiso attraverso la guerra». Le famiglie dei caduti hanno assicurato un premio pari a 15 milioni di lire italiane e ricevono una «tessera del martirio» che dà diritto a razioni extra di cibo, alla precedenza nelle assunzioni in uffici governativi. C'è da dire ancora come, in pratica, la struttura portante dei servizi di sicurezza, affidati ai pasdaran, sia composta di giovani dai 16 ai 18 anni, da adolescenti reduci dal fronte. Sono loro che pattugliano giorno e notte le strade e gli edifici pubblici, che scortano i vari ayatollah, che montano la guardia alla stessa modesta dimora di Khomeini. Oggi il regime appare consolidato se non altro in termini di ingegneria del potere. La mullahcrazia con le sue moschee, con i suoi comitati di quartiere, con i suoi uomini a sorvegliare tutto e tutti tiene il Paese saldamente in pugno. Lo scontento si palpa nell'aria, tuttavia la partecipazione dei giovani è forte, visibile, e in Iran all'incirca metà della popolazione ha meno di vent'anni. Anche l'opposizione armata puntava sui giovani, ma dopo gli attentati del 28 giugno e del 30 agosto del 1981 che de- L'ayatollah Khomeini in una caricatura di David Levine | (Copyright N.Y. Revlew of Books. Opera Mundi e per l'Italia .La Stampa.) capitarono il vertice sciita, i mujahidin di fronte all'implacabile repressione del regime esaurirono la loro spinta. Oggi conservano una struttura di base, ma è un velo pieno di buchi. E, poi, il vertice rifugiato a Parigi ha perso credibilità proiettandosi verso l'Iraq e a Un convegno ^ e un concerto per i 250 anni della «Gazzetta» PARMA — La Gazzetta di Parma compie 250 anni: risale Infatti al 1735 11 primo esemplare rintracciato, anche se si ha motivo di credere che già prima di allora si stampasse a Parma un foglio denominato Gazzetta. Per celebrare l'awenl-, mento è stata predisposta una serie di manifestazioni e di iniziative che si svolgeranno nel corso dell'anno e che si apriranno domani, lunedi, con alcuni-significativi momenti. Nella mattinata si riunirà a Parma nella sede dell'Unione Industriali l'assemblea della Federazione Italiana editori giornali presieduta dal presidente Giovanni Olovannlni. Alle ore 21, nella cattedrale romanica, avrà luogo un concerto dell'orchestra Philharmonla di Londra diretta da Giuseppe Sinopoli. causa di poco edificanti storie sentimentali. Ma il grande errore dei mujahidin è stato quello di lanciare i ragazzini nei combattimenti di strada. Ragazzini privi di preparazione militare, politica o ideologica. Mentre Khomeini — tocca riconoscerlo — è riuscito a salvare il suo regime sul fronte iracheno e su quello interno proprio arruolando i ragazzini. Come c'è riuscito? La risposta è tanto semplice da sembrare incredibile: in forza della religiosità. Certo, qualcuno potrebbe chiamare la religiosità sciita fanatismo, ma un fatto è incontestabile: oggi in Iran il religioso si fonde con il sociale e con il nazionale. La preghiera del venerdì, a metà tra il comizio e il rito iniziatico, afferma, in definitiva, il primato della religione ridi-» ventata «l'anelito della creatura oppressa dall'infelicità, l'anima di un mondo senza cuore e lo spirilo di un mondo senza spirito», come ha scritto non l'Imam Khomeini bensì molto prima di lui un grande laico: Carlo Marx. Di fronte al fenomeno dei giovani che non desistono dall'arruolarsi sotto la bandiera di Khomeini, affascinati dal richiamo della religione-martirio, non è facile capire perché questo, e come, possa accadere alle soglie del Duemila, ma non è difficile riconoscere nello Sciismo l'espressione religiosa dell'identità nazionale del popolo persiano. Igor Man A FIRENZE OTTOCENTO SPECIALISTI DI VENTI PAESI; ULTIME NOTIZIE SU UNA CIVILTÀ* SEPOLTA II computer, i fulmini e alcuni misteri degli Etruschi DAL NOSTRO INVIATO FIRENZE — II computer sta giocando un gran brutto tiro al piccone, il caro vecchio piccone dell'archeologia classica. Quando glt si chiede quale futuro abbia di fronte la sua scienza diletta, l'etruscologo tende infatti a scartare l'idea, e a considerarla tipicamente profana, che questo futuro dipenda da nuoìH ritrovamenti archeologici. «Nuove scoperte? No grazie, non c'è proprio nessun bisogno di nuove scoperte. Con tutto il materiale che abbiamo a disposizione nel musei, e non soltanto nelle sale di esposizione, ma anche nel depositi, nei sotterranei. Basta pensare alla quantità enorme di reperti che giace da sempre nascosta al pubblico, e che viene esposta nelle mostre di quest'anno». Dunque, di roba da studiare per la presente generazione di specialisti, e forse anche per le successive, ce n'è abbastanza. Ma ti congressista ha qualcosa da aggiungere: «Dirò di più, sono portato a escludere che l'archeologia possa confutare l'etruscologla, o anche soltanto modificarla In misura significativa Che vuol dire? Semplice: non si deve pensare che un ritrovamento possa sensibilmente alterare il sistema di conoscenze che questa branca dello studio delle antichità ha ormai definito. Insomma, l'etruscologla è scientificamente adulta, ha oltrepassato àa tempo la soglia oltre la quale i risultati acquisiti non possono più, nel loro senso generale, essere rimessi in discussione. Cosi si dice nel corridoi del Palazzo del Congressi, dove ottocento specialisti giunti a Firenze da una ventina dt Paesi celebrano glt stati generali dell'etruscologta. Lo fanno con palpabile compiacimento: net clnquantasette anni che separano questo secondo congresso dal primo, dice Massimo Pallottlno, i nostri studi sono progrediti più che in tutto ti tempo anteriore. E' lo stesso Pallottlno, che presiede all'Istituto dt studt etruschi e italici e in materia è la massima autorità riconosciuta, a indicare nelle nuove tecniche il segreto di un slmile progresso. Le nuove tecniche basate sull'Informatica, sulle analisi chimico-fisiche, sul metodi matematico-statistici. E ti piccone? Fa un po' tenerezza, nel tempio fiorentino degli etruscologi al computer, l'offerta dt lavoro che un ragazzo Inglese ha appeso alla lavagna del messaggi. «Sono disponibile per una campagna estiva di scavi da qualsiasi parte in Emilia», annuncia. E precisa: ne ho' già fatte due, dt campagne archeologiche. Dopo alcuni giorni, il messaggio è ancora senza risposta: ma il ragazzo confida. Anche se intanto alla tribuna senti il relatore dt turno, Roberto Rosati dell'università di Bologna, che parla dt un elaboratore Honeywell 6/20. Che cosa et fa, con questa macchina, l'istituto bolognese di archeologia? Nientemeno che una ricerca sul significato e le funzioni della ce-, ramica attica nell'Etruria, padana. SI ficcano nell'elaboratore tutti t dati possibili e immaginabili relativi alvasi greci, trovati in grande quantità nelle tombe e nelle case degli etruschi d'oltre Appennino, e l'elaboratore trarrà le sue conclusioni: le «valenze comunicative», le correnti del traffici commerciali, le destinazioni, le varietà iconografiche, perfino II valore economico det pezzi. «Ecco, dice l'etruscologo, questo è 11 lavoro che va fatto: che ce ne faremmo di altri vasi attici?». Per fortuna non tutto è perduto, sul versante della ricerca archeologica classica: sul versante civiltà sepolte per Intendersi. Questo congresso è talmente interdisciplinare che c'è posto perfino per il vecchio piccone: e nel densissimo programma figurano anche, fra le grandi relazioni di sintesi, le raffinate analisi sul singolo pezzo o sul documento, t ponderosi discorsi dt metodologia, rendiconti di campagne in corso. APopulonia Infatti si scava ancora, e non sono soltanto i tombaroli a maneggiare il piccone' nelle notti dt luna. SI scava, ma si preferisce farlo. In una evidente sazietà di necropoli, non più dove glt etruschi, seppellivano i loro morti, ma dove quella gente viveva, lavorava, trafficava. Come dice Mauro Crlstofant, uno dei massimi specialisti italiani, «è finito il tempo della caccia al tesoro nelle tombe, bisogna cercare negli Insediamenti, nelle città». Lui, per esemplo, è andato a fru¬ gare a Populonia, fra i residui ferrosi di quello che /U| un vero e proprio centro siderurgico. E una sezione importante di questo congresso è consacrata all'economia, alla produzione, agli scambi. L'eterogenea varietà det temi trattati è perfino sconcertante. Alla grande assemblea degli etruscologi si parla anche dt letteratura italiana: ne parla, precisamente di Gabriele d'Annunzio, Maurizio Harari dell'Università di Pavia. Che c'entra ^D'Annunzio con gli etruschi? C'entra, al punto che della sua opera è possibile, come dice Harari, una «rilettura etruscologlca». In particolare del romanzo Forse che si forse che no; In cut «11 mito etrusco agisce nella chiave dt un'allegoria oltremondana, come proiezione di quella dantesca e virgiliana». L'influsso degli etruschi sulla nostra cultura è il tema di una delle esposizioni aperte quest'anno: la mostra sulla Fortuna degli etruschi, allestita qui a Firenze nello Spedale degli Innocenti. Una mostra molto intelligente, da cui emerge come quei nostri progenitori cosi o lungo confinati in un'immagine abusivamente misteriosa, in realtà non ci siano poi cosi lontani. Attraverso Roma, che inghiottì la civiltà etrusca facendola propria con un disinvolto processo digestivo, il popolo del tirreni ha dato un contributo sempre più evidente alla formazione dell'Italia antica, dunque dell'Italia moderna. Nel cuore degli etruscologi è ben radicato il desiderio che per designare l'eredità classica la vecchia espressione greco-romana venga corretta: greco-etrusco-romana. Non soltanto perché la soleteti etrusca operò la mediazione fra Grecia e Roma, ma anche per gli apporti originari. Un congressista ricorda: «Perfino 11 fascio, perfino la lupa I romani presero dagli etruschi». E in un certo senso perfino Roma, se è vero che furono i re della stirpe etrusca a fare una città dt quello scalcinato villaggio fra le paludi. Le prime grandt Incomprensioni a proposito di etruschi nascono proprio nel mondo classico: Incomprensioni greche per quella gente che si prende tante libertà con le equilibrate e simmetriche forme dell'arte; incomprensioni romane per quei tipi strani che pretendono di opporsi all'inarrestabile espansione della nuova potenza, finché non si rendono conto che è meglio lasciar perdere, continuare un placido bel vivere, dimenticare quella stranissima lingua, parlare lo sciolto latino del conquistatori. Purtroppo è andata perduta l'opera in venti volumi, Tyrrhenlkà, che limperatore Claudio, bel tipo dt principe intellettuale, aveva dedicato agli etruschi. Peccato, perché in genere i romani facevano una gran confusione sulle cose d'Etruria. Per esemplo neanche concordavano su questioni in fondo familiari come quella die alla tribuna del congresso ha rievocato il francese Gerard Capdeville. Quanti erano nell'olimpo etrusco glt del In grado di scagliare fulmini? Nove, sosteneva Plinio; uno solo secondo Seneca, precisamente Tinia, che sarebbe lo Zeus, o II Giove, della gente d'Etruria. Bisogna ricordare che il fulmine, per gli etruschi, era una cosa molto seria, oggetto di ammirazione, venerazione. Con fantasia Fra noi romani e loro, ricordava Seneca, c'è questa differenza: noi diciamo che il fulmine è la conseguenza dt uno scontro fra nuvole, loro dicono che ne è lo scopo! Un modo di credere, di fantasticare, di sognare, che non è proprio del tutto perduto da queste parti. L'immagine antica degli etruschi, imperfetta, approssimativa, curiosamente contorta, è durata a lungo. Popolo misterioso, popolo dell'aldilà, popolo venuto da chissà dove, popolo che parla una lingua incomprensibile. Sono luoghi comuni che ormai si stanno superando anche nell'immaginazione collettiva. Infatti il mistero non è più tale: degli etruschi or-' mal sappiamo un sacco di cose. In particolare sappiamo che, se ponevano ogni cura nel rendere omaggio al morti, non per questo disvezzavano le gioie della vita. Al contrario: quella era gente che amava spassarsela, non a caso t greci trovavano molto da ridire sulla moralità delle donne etnische, certo più libere delle loro. Quanto all'origine, è stato Pallottino in persona a chiarire, dalla tribuna del congresso, i termini del problema: ftntamola con la leggenda dello sbarco sulla costa tirrenica, la civiltà etrusca si è formata in Etrurla, e grazie a una sensibile recettività si lasciò arricchire da molti apporti. La stessa lingua è or-, mai molto meno che un mistero. Anche se questo è il solo settore dell'etruscologta In cui c'è chi confida ancora nelle virtù rivoluzionarie del piccone. SI spera infatti nella scoperta fortunata e danarosa: nel ritrovamento di testi ampi e dettagliati, tali da placare finalmente la fame dt documenti che da sempre attanaglia gli studio\si della lingua etrusca. I Non molti ci credono, a questa possibilità, nei corridoi del congresso. Ma qualcuno è disposto a ammettere che certo, nell'anno dell'*etruscomania», come non esilia a chiamarla Pallottino, 'nell'anno delle dodici mostre e degli Itinerari fra le splendide terre d'Etruria, nell'anno del dialogo insomma fra la nostra età e l'età degli etruschi, con tutto il rispetto per il computer un grande regalo del piccone non guasterebbe davvero. Alfredo Venturi Un romanzo di rara, costante tensione, impeccabile nell'orchestrazione, pieno di intensa, autentica qualità evocativa Corrado Augias L'ULTIMA PRIMAVERA Una Roma effervescente, carica di presentimenti, dove il fascismo si insinua e si annuncia tra un mare di cocaina, ritmi jazz e il richiamo affascinante delle prime automobili. È lo sfondo che accoglie l'ultima avvincente storia di Giovanni Sperelli, l'indimenticato e indimenticabile protagonista di Quel treno da Vienna e di II fazzoletto azzurro. •RIZZOLI □□□□□□□□□□nana Come un attore al tramonto è giunto alla testa della più grande potenza mondiale Loti Caimon REÀGAN Questo libro è un modello d'inchiesta giornalistica, e dovrebbe essere testo di lettura obbligatoria per governanti amici e avversari, perchè spiega, il meglio possibile, il «mistero Reagan» Arrigo Levi (La Stampa) ^mmmimNGANEsi&Gimmmm fa