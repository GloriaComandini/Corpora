UN RICORDO PER IL FUTURO
L'applauso al self-made man
La città Sanità, tasse e università: diamo tanto al Paese, il governo ora ci aiuti La regione E adesso l'autonomia Quella che altri hanno e a noi serve per correre

| Una sola volta tutta in piedi, l'Assemblea 2023 di Assolombarda. Ed è per l'inno al «self-made man», un'ovazione al ricordo di Silvio Berlusconi, voluto a sorpresa dal presidente Alessandro Spada. Una scelta coraggiosa, evidentemente condivisa dagli associati che, comunque la pensassero, hanno applaudito (...) segue a pagina 2 segue da pagina 1 (...) un uomo «che ha segnato profondamente la storia del nostro Paese». Ma soprattutto, ha sottolineato Spada, l'omaggio a «un uomo d'impresa che ha incarnato perfettamente l'essenza di una grande tradizione milanese». E a proposito di tradizione ambrosiana, sul palco della meravigliosa cattedrale industriale del Gruppo Camozzi che regala ai partecipanti la sorprendente visione di una Mini e di una Lambretta originali che commuovono, va in scena il derby virtuoso tra Milano e la Lombardia che mettono sullo sfondo un'Europa non madre, ma matrigna e un governo chiamato a fare da arbitro. Con il sindaco Giuseppe Sala e il governatore Attilio Fontana a duellare di fioretto. E un po' anche di clava. Il primo ad andare in scena è l'orgoglio meneghino di Sala che parla di Milano «prima città Ue per Pil tra le non capitali». E comunque, assicura, considerando anche le capitali, «in Europa siamo dietro solo a Parigi, Madrid eBerlino». Di qui il conto presentato alla premier Giorgia Meloni lì in prima fila: «Evitiamo pure la retorica della locomotiva del Paese - dice Sala -, ma Milano versa ogni anno all'erario quasi 20 miliardi di sole imposte sul reddito. Tralasciamo che al Comune ne restano solo 200 milioni, ma Milano ha più di 200mila studenti universitari di cui meno della metà sono milanesi: questo significa che formiamo le future classi dirigenti del Paese. Poi Milano e la Lombardia mettono a disposizione di tutti quelle strutture sanitarie che in molte aree dell'Italia mancano». Alla lista si aggiungono sfida ambientale e mobilità, profilo energetico dei fabbricati, il tema delle disuguaglianze sociali e il rilancio di un patto sociale che sappia coniugare la crescita con l'equità. Di qui la richiesta al Governo di «un intervento attivo». Perché, dice Sala in un'orazione che sembra sfociare nel nordismo, «capisco che nel suo ruolo debba porre grande attenzione alle aree meno sviluppate del Paese, ma non si può non comprendere che la crescita si può realizzare solamente se chi sa guidarla continua a essere in grado di fare con grande energia la sua parte». Parole che sembrano confezionate per una platea di militanti bossiani, nemmeno salviniani, di qualche tempo fa. E forse proprio per questo a sentirsi colpito nel vivo è subito Fontana. Che, a inizio intervento, si permette di «correggere il sindaco Sala» ricordando che «la Lombardia è ritornata a essere la vera locomotiva del nostro Paese. E oltre a ciò, per la prima volta è diventata la regione che a livello europeo sta avendo la crescita più importante». Riconoscend non solo per cortesia istituzionale, che «questo avviene per motivazioni indicate dal sindaco». Innanzitutto, sottolinea il governatore, «la vostra capacità, la vostra determinazione, la vostra flessibilità e la vostra volontà di guardare al futuro e di innovare sempre con ottimismo». Con il modello Lombardia che «rappresenta un unicum e dimostra di saper funzionare». L'ultimo appello? All'autonomia, «quella che altre regioni europee hanno e di cui noi abbiamo così tanto bisogno». Applauso. Forte.
