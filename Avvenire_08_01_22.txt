IL MODELLO DELLE DUE VELOCITA PUNTANDO SUL NUCLEO STORICO DELLA UE.
Cooperazione Italia-Francia tra problemi comuni e disparità

Caro direttore, è evidente che il dibattito nazionale abbia riservato un non adeguato spazio al Trattato di cooperazione rafforzata tra Italia e Francia, firmato a Roma il 26 novembre scorso. Siamo convinti che il Trattato firmato con i "cugini" francesi abbia un forte significato perii futuro dell'Unione Europea, specie in relazione al superamento delle criticità che caratterizzano l'attuale costruzione nata con l'avvio della moneta unica. Il Trattato può essere visto come un segnale per un nuovo percorso che superi, o almeno attenui, i punti di debolezza dell'Europa a 27 attraverso il modello delle due velocità, puntando sul nucleo storico della Comunità Economica Europea rappresentato daGermania, Francia, Italia, Belgio, Olanda, Lussemburgo, che dovrebbero rafforzare le basi dell'euro non solo con una politica monetaria unica, ma anche con un avvicinamento sostanziale delle politiche fiscali nazionali. Avere una politicafiscale unica significa unificare il bilancio statale sia dal lato delle spese che da quello della tassazione, e avere anche un debito pubblico unico e un'unica emissione di strumenti del debito. Vediamo in tale ambito alcuni indicatori riguardanti i sei Paesi che hanno firmato nel 1957 i Trattati di Roma e quelli dei tre Paesi entrati successivamente, Spagna, Portogallo e Grecia. Confrontiamo per questo, in un perìodo che va dal 1999 al 2020, la crescita del Pil in termini reali dellaGermania con i cinque Paesi iniziali. Poi, per definire similitudini, calcoleremo la correlazione tra la crescita del Pil dei tre Paesi successivamente entrati e quella dellaGermania. Al fine di comparare le similitudini e le compatibilità tra i Paesi si confronteranno nel perìodo che va dal 1999 al 2020 indicatori di integrazione economica prima tra i sei Paesi iniziali e poi tra laGermania, Paese egemone, ed i tre Paesi entrati successivamente. Nello specifico assumiamo la correlazione lineare tra la crescita reale del Pil dellaGermania e degli altri cinque. Sulla base di tale indice, l'integrazione economica tra i sei Paesi risulta molto elevata; l'indice positivo di correlazione risulta pari a 0,90 con la Francia e a 0,92 con l'Italia; ma anche la correlazione tra la dinamica del Pil reale della Francia e quello dell'Italia che pari a 0,96 risulta molto soddisfacente. Più bassa appare, invece, nello stesso periodo, la correlazione lineare positiva tra la crescita del Pil dellaGermania e quella della Spagna, del Portogallo e della Grecia. Per la Spagna l'indice di correlazione positivo risulta pari a 0,81; 0,79 per il Portogallo; e 0,40 per la Grecia. Ad esempio, uno dei grandi temi per il nostro Paese è il ricupero di produttività che tanto ci è costato in termini di mancato sviluppo negli scorsi anni; la sfida verso la transizione ecologica e digitale sarà una fondamentale tema sul tappeto da affrontare e realizzare. Infine, è opportuno sottolineare che una delle aree del Trattato di cooperazione rafforzata tra l'Italia e la Francia riguarda lo sviluppo sociale sostenibile ed inclusivo. Questo significa sconfiggere la povertà, sapendo che la pandemia ha aumentato le disuguaglianze con la conseguente adozione in Italia di misure giuste socialmente ma controverse nell'attuazione come il reddito di cittadinanza e gli incentivi al lavoro. Ma per sconfiggere alla radice la povertà non è sufficiente aumentare il welfare state perché il costruttore di bene comune non è solamente 10 Stato ma tutti i soggetti della comunità civile: imprese, famiglie, scuola, soggetti intermedi. Lo dice 11 principio di sussidiarietà che sempre va coniugato con quello di solidarietà. In definitiva, i sei Paesi fondatori che hanno firmato i Trattati di Roma nel 1957 potrebbero svolgere la funzione di locomotiva per tutti gli altri Paesi dell'Unione Europea, ponendosi come obiettivo una cooperazione rafforzata sull'esempio di quella firmata a Roma tra Italia e Francia il 26 novembre scorso.
