Fvg, crescita cinese Cantieri e porto fanno volare il Pil di Trieste e Gorizia
Per la Cgia la regione è tornata sui livelli pre-pandemia Ma pesano le crisi industriali e i rischi di autunno caldo

Il Nordest nel 2022 cresce a ritmi "cinesi" e torna a trainare l'economia del Paese. Rispetto alla locomotiva Veneto (+3,4%) il Friuli Venezia Giulia (+2,72%) si piazza fra le regioni che recuperano il livello di crescita pre-pandemia ad un ritmo più veloce grazie anche all'ottima performance delle esportazioni: rispetto a 3 anni fa, le vendite Fvg all'estero hanno piazzato un balzo del 24,6%. La classifica provinciale, soprattutto per merito delle commesse della cantieristica, vede Trieste (+4,3%) e Gorizia (+4,4%) addirittura in testa alla classifica nazionale. Nell'analisi della Cgia di Mestre «turismo, edilizia, cantieristica e attività portuali sono i settori che hanno contribuito in maniera determinante a questo incremento record nel 2022 della ricchezza prodotta nella Venezia Giulia. Le province friulane, invece, a livello nazionale sono relegate nella parte bassa di questa particolare graduatoria. Se Udine registra una crescita del 2,4 per cento (93esimo posto a livello nazionale), a Pordenone il Pil è destinato a crescere dell'1,9 (103esimoposto). Rispetto al 2019, tutte le province del Fvg hanno comunque superato abbondantemente i livelli di Pil pre-Covid: Udine + 1,8 per cento, Pordenone +2,2, Gorizia +2,5 e Trieste addirittura+2,9. Per tornare alla classifica generale della crescita dietro il Veneto ci stanno la Lombardia con il 3,3 e Emilia Romagna conil3,21. In coda, invece, ci sono Marche con un+2,4%, Basilicata con il 2,3 e, infine, Calabria con il 2,1. Entro il 2022 solo 7 regioni su 20 recupereranno il livello di Pil ante l'avvento della pandemia: Lombardia, Emilia Romagna, Valle d'Aosta, Puglia, Abruzzo, e Trentino Alto Adige e ancora Fvg. Le altre 13 ancora no. Rispetto al 2019, 51 province su 107 devono ancora recuperare la perdita del Pil causata dalla crisi delCovid. Nel 2022 la crescita media del Pil italiano è stimata al 2,9%. L'Ufficio studi della Cgia che il prossimo autunno sarà caratterizzato da uno scenario economico-sociale particolarmente difficile. Il caro energia, l'inflazione galoppante, gli sviluppi della guerra in Ucraina e una possibile recrudescenza del Covid «potrebbero "frenare" con più forza di quanto previsto lo slancio economico maturato in Italia nella prima parte di quest'anno». Anche i forti segnali di crisi che stanno investendo l'economia tedesca non lasciano presagire nulla di buono: «Tutti sanno quanto la nostra economia sia legata ai Lànder tedeschi. I nostri prodotti del tessile, abbigliamento, calzature, mobilio, macchinari e della componentistica dell'auto sono molto richiesti inGermania. Se, come sostengono molti economisti,Berlino nel prossimo inverno dovesse scivolare verso la recessione a causa dell'aumento dei prezzi dell'energia e della carenza di gas, le conseguenze negative sarebbero avvertite anche a Nordest», avverte la Cgia. Colpisce la performance positiva di Trieste e Gorizia in un momento storico di grave declino industriale. Oggi il nuovo piano di Wàrtsilà, con i suoi costi sociali e 450 lavoratori a rischio, rischia di decimare l'occupazione. Anche l'industria giuliana, come sottolinea peraltro anche la Cgia, rischia di subire a fine anno le conseguenze economiche della tempesta perfetta post-pandemia che ha "regionalizzato" i traffici globali. Il fenomeno del reshoring, il ritorno a a casa delle produzioni delocalizzate sui mercati emergenti, sta diventando troppo forte e ridisegna in chiave europea i processi industriali che un tempo avevano colonizzato l'Asia a basso costo del lavoro. E poi c'è anche una crisi dei prezzi delle materie prime che sta congelando il mercato di componentistica e prodotti e impone nuove strategie industriali. In attesa di un autunno che potrebbe essere molto cupo per le ombre che gravano sull'economia, come conferma anche la Cgia, l'efficacia degli aiuti pubblici del Governo Draghi per contrastare la crisi, il buon andamento delle presenze turistiche, gli investimenti (in particolar modo nelle costruzioni) e l'export stanno puntellando la ripresa economica in atto: «Per quanto concerne i consumi delle famiglie che costituiscono il 60 per cento circa del Pil nazionale, dovrebbero salire, rispetto al 2021, del 2,8 per cento, anche se rispetto al 2019 sono ancora inferiori del 4,1». In Fvg l'aumento dei consumi sarà del 2,5 per cento, dato al di sotto di 0,3 punti rispetto alla media nazionale. Per quanto concerne gli investimenti (in Italia quest'anno aumentano del 9,9 per cento, con punte del 10,4 in Lombardia) in Fvg gli investimenti si "fermano" al +8,4 per cento. Rispetto alla situazione pre-Covid, il dato medio nazionale è aumentato addirittura del 16,9 per cento (in Fvg del 18).?
